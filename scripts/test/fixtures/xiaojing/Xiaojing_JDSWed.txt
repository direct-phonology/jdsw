# Xiaojing w/ JDSW annotations
# Base text： Xiaojing 孝經 KR1f0002  https://github.com/kanripo/KR1f0002
# Glosses from Jingdian Shiwen 經典詩文 KR1g0003 (https://github.com/kanripo/KR1g0003)
## Glosses manually inserted by GDRom, .5.2022-.5.2022

孝經一卷
開宗明義章第一

仲尼(女持反仲尼取象尼丘山又音夷/字作尼古夷字也援神契云蟲也)居曾(則能反/姓也)子(男子美稱也曽子/孔子弟子也名曑字子輿魯人也或作/參音同義別下皆同)侍(卑在尊者/之側曰侍)子(孔子也古者/稱師曰子)曰(語辭/也從乙在口上乙象氣人將發語口上/有氣故曰字缺上也凡曰皆放此)先王(鄭玄云禹三王最先/者案五帝官天下三王禹始傳於殷於殷配天故/爲孝敎之始王謂文王也)有至德(鄭云至德孝悌也/王云孝爲之至也)要(因妙反/注同)道(鄭云要道禮樂也/王云孝爲道之要)以順天下民用和睦(音目字林/云忘六反)上下無怨(紆萬/反)女(音汝本或作汝凡本女字/皆放此汝水名音同義別)知之乎曾子避(音避注同/本或作避)席曰參(所林/反)不敏(密隕反/逹也)何足以知之子曰夫(音符注/及下同)孝德之本也敎之所由生也復(音服/注同)坐(在臥反/注同)吾語女(音汝本/今作汝)身體髮膚(方于/反)受之父母不敢(如字蒼頡篇云毁/破也廣雅云虧也)毀傷孝之始也立身行道揚名於後世以顯父母孝之終也夫(音符)孝始於事親中於事君終於立身大雅(此/文王之詩/六章文)云無念(鄭玄云無念無忘/也爾雅云勿念也)爾祖聿(尹吉/反爾雅循也述也/本今作爾)脩厥德


天子章第二
子曰(此一子曰通天子諸侯/卿大夫士庶人五章也)愛親者不敢惡(烏路反注/同舊如字)於人敬親者不敢慢(亡諌反/俗作)於人愛敬盡(津忍/反)於事親而德敎加於百姓刑于(法也字/又作刑)四海蓋天子之孝也甫刑(尚書作/吕刑)云一人有慶兆(知從八正直表/反十億曰兆)民(百萬曰/兆民)賴(鹿艾反辟止/或/作譬同匹臂反本今無引辟/二字)之

諸侯章第三

在上不驕髙而不危制節謹度滿而不溢(音/逸)髙而不危所以長守貴也滿而不溢(音/逸)所以長守富也富貴不離(力智/反注同)其身然後能保其社稷而和其民人蓋諸侯之孝也詩云(此詩小雅節南山/之什小旻卒章)戰(章扇/反)戰(章扇/反)兢(棘冰/反)兢(棘冰/反)如臨深淵如履薄冰

卿大夫章第四

非先王之法服不敢服非先王之法言不敢道非先王之德行(下孟反注德行下/擇行行滿皆同)不敢行是故非法不言非道不行口無擇言身無擇行言滿天下無口過(古卧反/注同)行滿天下無怨惡(烏路反舊/如字注同)三者備矣然後能守其宗廟(本或/作庿)蓋卿大夫之孝也詩云(此大雅蕩之/什烝民篇語)夙夜匪懈(佳賣反注及下/字或作解同)以事一人

士章第五

資於事父以事母而愛同資於事父以事君而敬同故母取其愛而君取其敬兼(古恬反/并也)之者父也故以孝事君則忠以敬事長(丁丈反/注皆同)則順忠順不失以事其上然後能保其禄位而守其祭祀蓋士之孝也詩云(此詩小雅節南山/之什小宛篇語)夙興夜寐(面利/反)無忝(他簟反/辱也)爾所生(所生謂父母/本今作爾)


庶人章第六

用天之道分(方/云反注/同)地之利謹身節用以養(羊尚/反)父母此庶人之孝也故自天子(古文分此以/下别爲一章)至於庶人孝無終始而患不及者未之有也


三才章第七

曾子曰甚哉(曽從八正甚從/甘匹正皆放此)孝之大也子曰夫(音/符)孝天之經也地之義也民之行(下孟反/注同)也天地之經而民是則之則天之明因地之(自孝弟至之/字本今無)利以順天下是以其敎不肅而成其政不嚴而治(直吏反/注同)先王見敎之可以化民也是故先之以博愛而民莫遺其親陳之以德義而民興行(下孟/反)先之以敬讓而民不爭(爭鬪之爭從爪/爭正皆放此)導(音道本/或作道)之(自若字/至之本今/無)以禮樂而民和睦示(神至/反)之以好(呼報反/如字又)惡(烏路反/又如字注同/)而民知禁(金鴆反/注同)詩云(此詩小雅節/南山之詩)赫(火白反/本又作赤)赫(火白反/本又作赤)師尹民具爾瞻


孝治第章八
子曰昔者明王之以孝治天下也(言先代聖/明之王以至德要道化/人是爲孝理)不敢遺小國之臣而況於公侯伯子男乎(小國之臣至卑者耳王尙接之/以禮況於五等諸侯是廣敬也)故得萬國之懽心以事其先王(萬國舉其大數/也言行孝道以理天下皆得懽心則/各以其職來助祭也)治國者不敢侮於鰥寡而況於士民乎(理國謂諸侯也鰥寡國之微/者君尙不敢輕侮況知禮義之士乎○侮亡/甫反鰥古頑反)故得百姓之懽心以事其先君(諸侯能行孝理得所統之懽/心則皆恭事助其祭享也)治家者不敢失於臣妾而況於妻子乎(理家謂卿大夫臣/妾家之賤者妻子家之/貴者)故得人之懽心以事其親(卿大夫位以/材進受禄養親若能孝理其家則得/小大之懽心助其奉養)夫然故生則親安之祭則鬼享之(夫然者然上孝理皆得懽/心則存安其榮沒享其祭)是以天下和平災害不生禍亂不作(上敬下懽存/安沒享人用和睦以致太平則災/害禍亂無因而起)故明王之以孝治天下也如此(言明王以孝爲理則諸侯以/下化而行之故致如此福應)詩云有覺德行四國順之(覺大也義取天子有大德/行則四方之國順而行之○行下孟反/下之行同)

聖(從王正/從王非)治章第九

曾子曰敢問聖人之德無以加於孝乎子曰天地之性人爲貴人之行(下孟/反)莫大於孝孝莫大於嚴父嚴父莫大於配天則周公(周公名旦文王/之子武王之弟)其人也昔者周公郊祀(音/似)后(音後稷官名后社/名弃周公之始祖也)稷以配天宗祀(音/似)文王於明堂以配上帝是以四海之內各以其職來祭夫(音/符)聖人之德又何以加於孝乎故親生之膝(辛七反從木入/水桼音七正)下以養(羊尚/反)父母日嚴(人實反注同日者實也日/日行孝故無闕也象日)聖人因嚴以敎敬因親以敎愛聖人之敎不肅而成其政不嚴而治(直吏/反)其所因者本也父子之道(古文從此巳/下別爲一章)天性也君臣之義也父母生之續(音俗/相續也)莫大焉(本今/作莫)君親臨之厚莫重(直龍/反)焉故不愛其親(古文從此已/下别爲一章)而愛他人者謂之悖(補對反/注下同)德不敬其親而敬他人者謂之悖禮以順則逆民無則焉不在於善而皆在於凶德雖得之君子不貴也君子則不然言思可道行思可樂德義可尊作事可法容止可觀進退可度以臨其民是以其民畏而愛之則而象之故能成其德敎而行(自不令至而/行本今無)其政令詩云(此詩曹風鳲/鳩之篇語)淑人(常六/反)君子其儀(字從/人)不忒(他得反/差也)


紀孝行(下孟/反)章第十

子曰孝子之事親也居則致其敬養(羊尚/反)則致其樂(音/洛)病則致其憂(疾甚/曰病)喪則致其哀祭則致其嚴五者備矣然後能事親事親者居上不驕爲下不亂在醜(昌九/反)不爭(爭鬪之爭/注及下同)居上而驕則亡爲下而亂則刑在醜(昌九/反)而爭則兵三者不除雖日用三牲之養(羊尚反後九/字本今無)猶爲不孝也


五刑章第十一

子曰五刑之屬三千(墨劓剕宫大辟吕刑云墨罰之屬千劓/罰之屬千剕罰之屬五百宫罰之屬三百大辟之罰其屬二百/五刑之屬都有三千)而罪莫大於不孝要(一傜/反)君者無上非聖人者(已/字今)無法非孝者無親此大亂之道也


廣要道章第十二

子曰敎民親愛莫善於孝敎民禮順莫善於悌(大計反)移風易俗莫善於樂安上治民莫善於禮禮者敬而巳矣故敬其父則子恱敬其兄則弟恱敬其君則臣恱敬一人而千萬人恱所敬者寡而恱者衆此之謂要(因妙反/下同)道也


廣至德章第十三

子曰君子之敎以孝也非家至而日(人實/反)見之也敎以孝所以敬天下之爲人父者也敎以悌所以敬天下之爲人兄者也敎以臣所以敬天下之爲人君者也詩云(此大雅生民之/什洞酌之篇語)愷(苦在反樂也本又作豈同)悌(徒禮反一音待亦反本又作弟同)君子民之父母非至德其孰能順民如此其大者乎


廣揚名章第十四

子曰君子之事親孝故忠可移於君事兄悌(大計反本作/悌下注皆同)故順可移於長(丁丈反/注皆同)居家理故治(直吏反注同讀居/家理故治絶句)可移於官是以行(下孟/反)成於內而名立於後世矣


諫爭章第十五

曾子曰若夫(音/符)慈愛恭敬安親揚名則聞命矣敢問子從父之令(力政反下/及注皆同)可謂孝乎子曰是何言與(音餘下同/本今作與)是何言與(音餘)昔者天子有爭臣七人雖無道不失其天下(本或作不失其/天下其衍字耳)諸侯有爭臣五人雖無道不失其國大夫有爭臣三人雖無道不失其家士有爭友則身不離(力智/反)於令名父有爭子則身不陷於不義故當不義則子不可以不爭於父臣不可以不爭於君故當不義則爭之從父之令


應感章第十六

子曰昔者明王事父孝故事天明事母孝故事地察長(丁丈反/注同)幼順故上下治(直吏反/注同)天地明察神明彰(如字本/又作彰)矣故雖天子必有尊也言有父也必有先也言有兄也宗廟致敬不忘親也脩身愼行恐辱先也宗廟致敬鬼神著矣孝悌(大計/反)之至通於神明光于四海無所不通詩云(此大雅文王之什/文王有聲之文)自西自東自南自北無思不服


事君章第十七

子曰君子之事上也進思盡(津忍/反)忠退思補過(古禍/反)將順其美匡救其惡故上下能相親也詩云(此小雅魚藻之/什隰桑篇語)心乎愛矣遐不謂矣中(本亦/作忠)心藏之何日忘之


喪親章第十八

子曰孝子之喪(如字又/息浪反)親也哭(苦谷/反)不偯(於豈反俗作哀非說文/作怒云痛聲也音同)禮無容言不文(文飾也本/或作聞非)服美不安聞樂(如/字)不樂(音/洛)食旨不甘此哀慼(七歷/反)之情也三日而食敎民無以死傷生毀不滅性此聖人之政也喪不(蘇郎/反)過三年示(神志/反)民有終也爲之棺(音/官)椁(音/郭)衣衾(其䕃反注/同舊如字)而舉之陳其簠(音/甫)簋(音軌簠簋/俱祭器名)而哀戚之擗(婢亦反字/亦作躃)踊(音/勇)哭泣(起及/反)哀以送之卜其宅兆(兆卦/也字書皆作垗廣/韻云垗葬地)而安措之(七故反字/亦作措)爲之宗廟(字亦/作庿)以鬼享之(許丈反又/作饗之)春秋祭祀以時思之生事愛敬死事哀戚生民之本盡矣死生之義備矣孝子之事親終矣
