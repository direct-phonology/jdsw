source,commentary
庶人章第六用天之道,春生夏長秋斂冬藏舉事順時此用天道也
分地之利,分別五土視其髙下各盡所宜此分地利也
謹身節用以養父母,身恭謹則逺恥辱用節省則免飢寒公賦旣足則私養不闕○養羊尙反
此庶人之孝也,庶人爲孝唯此而巳
故自天子至於庶人孝無終始而患不及者未之有也,始自天子終於庶人尊卑雖殊孝道同致而患不能及者未之有也言無此理故曰未有
