廣要道章第十二子曰敎民親愛莫善於孝敎民禮順莫善於悌	言敎人親愛禮順無加於孝悌也
移風易俗莫善於樂	風俗移易先入樂聲變隨人心正由君德正之與變因樂而彰故曰莫善於樂
安上治民莫善於禮	禮所以正君臣父子之別明男女長幼之序故可以安上化下也
禮者敬而巳矣	敬者禮之本也
故敬其父則子恱敬其兄則弟恱敬其君則臣恱敬一人而千萬人恱	居上敬下盡得懽心故曰恱也
所	_
敬	_
者	_
寡	_
而	_
恱	_
者	_
衆	_
此	_
之	_
謂	_
要	_
道	_
也	_
