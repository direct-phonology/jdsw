舜典第二	王氏注相承云梅頤上孔氏傳古文尚書云舜典一篇時以王肅注頗類孔氏故取王注從愼徽五典以下爲舜典以續孔傳徐仙民亦音此本今依舊音之
難	乃丹反
曰若稽古帝舜曰重華協于帝	此十二字是姚方興所上孔氏傳本無阮孝緒七録亦云然方興本或此下更有濬哲文明温恭允塞玄德升聞乃命以位凡二十八字異聊出之於王注無施也
徽	許韋反王云美馬云善也
從	才容反
八元	左傳髙辛氏有才子八人伯奮仲堪叔獻季仲伯虎仲熊叔豹季貍忠肅恭懿宣慈惠和天下之民謂之八元
揆	葵癸反
八凱	開在反左傳髙陽氏有才子八人蒼舒隤敳檮戭大臨尨降庭堅仲容叔達齊聖廣淵明允篤誠天下之民謂之八凱
來朝	直遥反
麓	音鹿王云録也馬鄭云山足也
愆	起䖍反
詢	音荀
厎	之履反王云致也馬云定也本或作􁅊非
正月	音政又音征
文祖	王云文祖廟名馬云文祖天也天爲文萬物之祖故曰文祖
璿	音旋
上帝	王云上帝天也馬云上帝太一神在紫微宫天之最尊者
禋	音因王云絜祀也馬云精意以享也
六宗	王云四時寒暑日月星水旱也馬云天地四時也
墳衍	扶云反下音演
輯	徐音集王云合馬云斂也
五瑞	垂僞反信也
牧	牧養之牧徐音目
巡	似遵反徐養純反
守	詩救反或作狩
岱	音代泰山也
柴	士皆反爾雅祭天曰燔柴馬云祭時積柴加牲其上而燔之
巡行	下孟反
燔	扶袁反又扶云反
瀆	徒木反
同律	王云同齊也律六律也馬云律法也鄭云隂吕陽律也
度	如字丈尺也
量	力尚反注同斗斛也
衡	稱也
贄	音至本又作摯
纁	許云反
復	扶又反下同
還	音旋
華	戸化反華山在弘農
十有	如字徐于救反
至于北岳如西禮	方興本同馬本作如初
藝	魚世反馬王云禰也
四朝	直遥反注同馬王皆云四面朝於方岳之下鄭云四朝四季朝京師也
敷	音孚
肇	音兆
十有二州	謂冀兖青徐荆楊豫梁雍并幽營也
濬	荀俊反
宥	音又馬云宥三宥也
扑	普卜反徐敷卜反
榎	皆雅反
贖	石欲反徐音樹
眚	所景反
怙	音戸
恤	峻律反憂也
共工	上音恭左傳少皥氏有不才子毁信廢忠崇飾惡言靖譛庸回服讒蒐慝以誣盛德天下之民謂之窮奇杜預云即共工
裔	以制反
驩	呼端反
兜	丁侯反左傳帝鴻氏有不才子掩義隱賊好行凶德醜類惡物頑嚚不友是與比周天下之民謂之渾敦杜預云即驩兜也帝鴻黃帝也
竄	七亂反
三苗	馬王云三苗國名也縉雲氏之後爲諸侯蓋饕餮也左傳縉雲氏有不才子貪于飲食冒干貨賄侵欲崇侈不可盈厭聚斂積實不知紀極不念孤寡不恤窮匱天下之民以比三凶謂之饕餮杜預云縉雲黃帝時官名非帝子孫故以比二凶也貪財曰饕貪食曰餮
縉	音晉
饕	七刀反
餮	他節反
殛	紀力反
鯀	故本反左傳顓頊氏有不才子不可敎訓不知話言告之則頑舎之則嚚傲很明德以亂天常天下之民謂之檮杌杜預云即鯀也檮杌凶頑無儔匹之貌
殂	才枯反
喪	如字又息浪反
考妣	必履反父曰考母曰妣
遏	安葛反或音謁
八音	謂金鐘也石磬也絲琴瑟也竹篪笛也匏笙也土塤也革鼔也木柷敔也
匏	白交反
故復	扶又反
闢	婢亦反徐甫亦反
惇	音敦
之長	丁丈反下同
而難	乃旦反
任	音壬又而鴆反
奮	弗運反
俞	以朱反
懋	音茂王云勉也馬云美也
稽	音啓
首	稽首首至地臣事君之禮
契	息列反
陶	音遥
阻	莊吕反王云難也
播	波左反
猾	戸八反
宼	苦豆反
宄	音軌
劓	魚器反截鼻也
剕	扶味反刖足也
大辟	婢亦反死刑也
三處	昌慮反
於朝	直遥反
垂	如字徐音睡
共	音恭
斨	七良反
伯與	下音餘
益	臯陶子也
羆	彼皮反
寅	如字徐音夷
夔	求龜反
胄	直又反王云胄子國子也馬云胄長也敎長天下之子弟
栗	戰栗也
永	徐音詠又如字
於	如字或音烏而絶句者非
拊	音撫徐音府
堲	徐在力反
讒	切韻士咸反
說	如字注同徐失銳反
殄	切韻徒典反
行	下孟反注同
喉	音侯
黜	丑律反
北	如字又音佩
令	力呈反
釐	力之反馬云賜也理也
下土	絶句一讀至方字絶句
別	彼列反
分	方云反徐扶問反
汨	音骨
共	音恭王巳勇反法也馬同
稾	苦報反
飫	於庶反稾飫亦書篇名也汨作等十一篇同此序其文皆亡而序與百篇之序同編故存今馬鄭之徒百篇之序緫爲一卷孔以各冠其篇首而亡篇之序即隨其次第居見存者之間衆家經文並盡此唯王注本下更有汨作九共故逸故亦作古
