䷛大過	徐古臥反罪過也超過也王肅音戈震宫遊魂卦
相過之過	並古臥反
棟	徐丁貢反
橈	乃敎反曲折也下同
拯	拯救之拯
弱	本亦作溺並依字讀下救其弱拯弱皆同
而說	音恱注同
救難難乃	並乃旦反上六注同
遯	本又作遁同徒遜反
藉	在夜反下同馬云在下曰藉
唯愼	辰震反
枯楊	如字鄭音姑謂無姑山榆榆羊朱反
稊	徒稽反楊之秀也鄭作荑荑木更生音夷謂山榆之實
老夫	如字下同
特吝	特或作持
能令	力主反
得少	詩照反下同
則稺	直吏反
者長	丁丈反
淹溺	乃歷反
生華	如字徐音花
无譽	音預又音餘
滅頂	徐都冷反
