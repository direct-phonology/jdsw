䷺渙	呼亂反散也序卦云離也離宫五世卦
王假	庚白反下同梁武帝音賈
而上	如字又時掌反
之難	乃旦反卦内同
之累	劣僞反
享于	香兩反
用拯	拯救之拯馬云舉也伏曼容云濟也王肅云拔也子夏作抍抍取也
以逝	逝又作遊
厄劇	本又作危處又作厄處
逃竄	七亂反
險爭	爭鬪之爭
机	音几
有丘	姚作有近
匪夷	荀作匪弟
丘墟	去魚反
渙汗	下旦反
以盪	徒黨反
險阨	於隔反
以假	古雅反
逖	湯歷反
血去	羌吕反
最逺	袁万反下於逺象逺害並同
不近	附近之近
