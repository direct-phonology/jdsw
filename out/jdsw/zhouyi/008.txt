䷇比	毗志反卦内並同彖云輔也序卦云比比也子夏傳云地得水而柔水得地而流故曰比徐又補履反坤宫歸魂卦
凶邪	似嗟反
求有	本亦作求得
其炎	于廉反
缶	方有反瓦器也鄭云汲器也爾雅云盎謂之缶
有它	敕多反本亦作他
匪人	非鬼反馬云匪非也王肅本作匪人凶
三驅	匡愚反徐云鄭作敺馬云三驅者一曰乾豆二曰賔客三曰君庖
狹矣	户夾反
則舎	音赦又音捨
背己	音佩
則射	食亦反
惡而	烏路反
舎逆	音捨
