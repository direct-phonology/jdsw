莊子外篇天運第十四(音義曰以義名篇/天運司馬作天貟)¶
天其運乎(不運而自行也○運爾雅/云運徙也廣雅云轉也)地其處¶
乎(不處而/自止也)日月其爭於所乎(不爭所而/自代謝也)孰主¶
<pb:KR5c0051_SBCK_005-35a>¶
張是孰維綱是(皆自/爾)孰居無事推而行是(無/則)¶
(無所能推有則各自有事然則無事而推行/是者誰乎哉各自行耳○推如字一音吐回)¶
(反司馬/本作誰)意者其有機緘而不得已邪意者其¶
運轉而不能自止邪(自爾故不可知也○緘/古咸反徐古䧟反司馬)¶
(本作咸/云引也)雲者爲⬤乎⬤者爲雲乎(二者倶不/能相爲各)¶
(自爾也○爲于/僞反下及注同)孰隆施是孰居無事淫樂而¶
勸是風起北方一西一東有上彷徨孰嘘吸¶
是孰居無事而披拂是敢問何故(設問所以/自爾之故)¶
<pb:KR5c0051_SBCK_005-35b>¶
(○施音弛式氏反樂音洛又音嶽勸司馬本/勸作倦云讀曰隨言誰無所作主隨天往來)¶
(運轉無巳也上時掌反彷薄皇反徨音皇司/馬本作旁皇云旁皇颷風也嘘音虚吸許急)¶
(反披芳皮反拂芳弗反郭扶/弗反披拂風貌司馬本作翇)巫咸祒曰來吾¶
語女天有六極五常(夫物事之近或知其故/然尋其原以至乎極則)¶
(無故而自爾也自爾則無所稍問其故也但/當順之○巫咸招赤遥反郭音條又音紹李)¶
(云巫咸殷相也祒寄名也語魚㩀反女/音汝後皆同六極司馬云四方上下也)帝王¶
順之則治逆之則凶(夫假學可變而/天性不可逆也)九洛之¶
事治成德備監照下土天下載之此謂上皇¶
<pb:KR5c0051_SBCK_005-36a>¶
(順其自/爾故也)商大宰蕩問仁於莊子莊子曰虎狼¶
仁也曰何謂也莊子曰父子相親何爲不仁¶
曰請問至仁莊子曰至仁無親(無親者非薄/惡之謂也夫)¶
(人之一體非有親也而首自在上足自處下/府藏居內皮毛在外外內上下尊卑貴賤於)¶
(其體中各任其極而未有親愛於其間也然/至仁足矣故五親六族賢愚逺近不失分於)¶
(天下者理自然也又奚取於有親哉○大音/泰下文大息同宰蕩司馬云商未也大宰官)¶
(也蕩字也/藏才浪反)大宰曰蕩聞之無親則不愛不愛¶
則不孝謂至仁不孝可乎莊子曰不然夫至¶
<pb:KR5c0051_SBCK_005-36b>¶
仁尙矣孝固不足以言之(必言之於忘仁忘/孝之地然後至矣)¶
(○蕩一本蕩作盈崔/本同或云盈太宰字)此非過孝之言也不及¶
孝之言也(凡名生於不及者故過仁孝之/名而渉乎無名之境然後至焉)夫¶
南行者至於郢北靣而不見㝠山是何也則¶
去之逺也(冥山在乎北極而南行以觀之至/仁在乎無親而仁愛以言之故郢)¶
(雖見而愈逺冥山仁孝雖彰而愈非至理也/○郢以井反又以政反楚都也在江陵北冥)¶
(司馬云北海山/名逺于萬反)故曰以敬孝易以愛孝難以¶
愛孝易而忘親難忘親易使親忘我難使親¶
<pb:KR5c0051_SBCK_005-37a>¶
忘我易兼忘天下難兼忘天下易使天下兼¶
忘我難(夫至仁者百節皆適則終日不自識/也聖人在上非有爲也恣之使各自)¶
(得而巳耳自得其爲則衆務自適羣生自足/天下安得不各自忘我哉各自忘矣主其安)¶
(在乎斯所謂兼忘也/○易以䜴反下皆同)夫德遺堯舜而不爲也¶
(遺堯舜然後堯舜之德全耳/若係之在心則非自得也)利澤施於萬世¶
天下莫知也(泯然/常適)豈⬤太息而言仁孝乎哉¶
(失於江湖/乃思濡沫)夫孝悌仁義忠信貞廉此皆自勉¶
以役其德者也不足多也故曰至貴國爵并¶
<pb:KR5c0051_SBCK_005-37b>¶
焉(并者除弃之謂也夫貴在於身身猶忘之/况國爵乎斯貴之至也○并必領反弃除)¶
(也)至富國財并焉(至富者自足而巳/故除天下之財也)至願名¶
譽并焉(所至願者適也得適/而仁孝之名都去矣)是以道不渝(去/華)¶
(取實/故也)北門成問於黃帝曰帝張咸池之樂於¶
洞庭之野吾始聞之懼復聞之怠卒聞之而¶
惑蕩蕩黙黙乃不自得(不自得坐忘之謂也/○北門成人姓名也)¶
(懼如字或音句下同一本作戄音/况縛反案⬤文懼是正字戄古文)帝曰女殆¶
其然哉吾奏之以人徴之以天行之以禮義¶
<pb:KR5c0051_SBCK_005-38a>¶
建之以太清(由此觀之知夫至樂者非音聲/之謂也必先順乎天應乎人得)¶
(於心而適於性然後發之以聲奏之以曲耳/故咸池之樂必待黃帝之化而後成焉○徴)¶
(如字古本多/作微大音泰)夫至樂者先應之以人事順之¶
以天理行之以五德應之以自然然後調理¶
四時太和萬物四時迭起萬物循生一盛一¶
衰文武倫經一清一濁隂陽調和流光其聲¶
(自然律吕以滿天地之間但當順而不奪/則至樂全○迭大節反一本作遞大計反)蟄¶
蟄始作吾驚之以雷霆(因其自作而用其所/以動○蟄沈執反郭)¶
<pb:KR5c0051_SBCK_005-38b>¶
(音執爾雅云静也霆音/廷又音挺徒佞反電也)其卒無尾其始無首¶
(運轉/無極)一死一生一僨一起所常無窮(以變化/爲常則)¶
(所常者無窮也○僨/方問反司馬云仆也)而一不可待女故懼也¶
(⬤聞無窮之變不能待/之以一故懼然悚聽)吾又奏之以隂陽之¶
和燭之以日月之明(所謂用/天之道)其聲能短能長¶
能柔能剛變化齊一不主故常(齊一於變化/故不主故常)¶
在谷滿谷在阬滿阬(至樂之道無不周也○/阬苦庚反爾雅云虚也)¶
⬤郤守神(塞其兊也○郤去逆反/與⬤義同兊徒外反)以物爲量¶
<pb:KR5c0051_SBCK_005-39a>¶
(大制不割/○量音亮)其聲揮綽(所謂/闡諧)其名高明(名當其/實則高)¶
(明/也)是故⬤神守其幽(不離其所○/離力智反)日月星辰¶
行其紀(不失/其度)吾止之於有窮(常在極/上住也)流之於¶
無止(隨變而/往也)子欲慮之而不能知也望之而¶
不能見也逐之而不能及也(故闇然恣/使化去)儻然¶
立於四虚之道(弘敞無偏之謂○/儻敕黨反一音敞)倚於槁梧¶
而吟(無所復爲也○倚/於綺反槁枯老反)目知窮乎所欲見力¶
屈乎所欲逐吾旣不及巳夫(言物之知力各/有所齊限○知)¶
<pb:KR5c0051_SBCK_005-39b>¶
(音智齊/才細反)形充空虚乃至委蛇女委蛇故怠(夫/形)¶
(充空虚無身也無身故能委蛇委蛇任性而/悚懼之情怠也○委於危反徐如字蛇以支)¶
(反又作施/徐音絶)吾又奏之以無怠之聲(意旣怠矣/乃復無怠)¶
(此其/至也)調之以自然之命(命之所有者非/爲也皆自然耳)故若¶
混逐叢生(混然無係隨叢而/生○叢才公反)林樂而無形(至/樂)¶
(者適而巳適在體中故無/别形○樂音洛亦如字)布揮而不曵(自布/耳○)¶
(揮音輝廣/雅云振也)幽昏而無聲(所謂/至樂)動於無方(夫動/者豈)¶
(有方而/後動哉)居於窈冥(所謂寧極○/窈烏了反)或謂之死或¶
<pb:KR5c0051_SBCK_005-40a>¶
謂之生或謂之實或謂之榮行流散徙不主¶
常聲(隨物/變也)世疑之稽於聖人(明聖人應非也/唱也稽古兮反)¶
聖也者逹於情而遂於命也(故有情有命/者莫不資焉)天¶
機不張而五官皆備此之謂天樂(忘樂而樂/足非張而)¶
(後/備)無言而心⬤(心⬤在適不在言/也○⬤音恱注同)故有焱氏¶
爲之頌曰聽之不聞其聲視之不見其形充¶
滿天地苞裹六極女欲聽之而無接焉而故¶
惑也(此乃無樂之樂樂之至也○焱必/遥反本亦作炎苞音包本或作包)樂也¶
<pb:KR5c0051_SBCK_005-40b>¶
者始於懼懼故祟(懼然竦聽故是祟耳未/大和也○崇雖遂反)吾¶
又次之以怠怠故遁(迹稍/㓕也)卒之於惑惑故愚¶
愚故道道可載而與之俱也(以無知爲愚/愚乃至也)孔¶
子西遊於衛顔淵問師金曰以夫子之行爲¶
奚如師金曰惜乎而夫子其窮哉顔淵曰何¶
也師金曰夫芻狗之未陳也盛以篋⬤巾以¶
文繡尸祝齊戒以將之及其巳陳也行者踐¶
其首脊蘇者取而㸑之而已將復取而盛以¶
<pb:KR5c0051_SBCK_005-41a>¶
篋⬤巾以文繡遊居寢臥其下彼不得夢必¶
且數　焉(廢弃之物於時無用則更致他妖/也○師金李云師魯大師也金其)¶
(名也行下孟反芻狗李云結芻爲狗巫祝用/之盛音成下同篋苦牒反本或作筐⬤延善)¶
(反郭怡靣反李云笥也盛狗之物也司馬云/合也齊戒側皆反本亦作齋蘇李云蘇草也)¶
(取草者得以炊也案方言云江淮南楚之間/謂之蘇史記云樵蘇後㸑注云蘇取草也㸑)¶
(七丸反復扶又反且如字徐子餘反數音朔/李音米又音美字林云物入眼爲病也司)¶
(馬云厭也/音一琰反)今而夫子亦取先王巳陳芻狗取¶
弟子遊居寢臥其下故伐樹於宋削迹於衛¶
<pb:KR5c0051_SBCK_005-41b>¶
窮於商周是非其夢邪圍於陳蔡之間七日¶
不火食死生相與鄰是非其眯邪(此皆絶聖/棄知之意)¶
(耳無所稍嫌也夫先王典禮所以適時用也/時過而不弃即爲民妖所以興矯效之端也)¶
夫水行莫如用舟而陸行莫如用車以舟之¶
可行於水也而求推之於陸則没世不行尋¶
常古今非水陸與周魯非舟車與今蘄行周¶
於魯是猶推舟於陸也勞而無功身必有殃¶
彼未知夫無方之傳應物而不窮者也(時移/世異)¶
<pb:KR5c0051_SBCK_005-42a>¶
(禮亦宜變故因物而無所係焉斯不勞而有/功也○推郭吐回反又如字下同與音餘下)¶
(曰蘄音祈求也無方之傳直/專反下注同司馬云方常也)且子獨不見夫¶
桔橰者乎引之則俯舍之則仰彼人之所引¶
非引人也故俯仰而不得罪於人故夫三皇¶
五帝之禮義法度不矜於同而矜於治(期於/合時)¶
(冝應治體而巳○桔音結/橰音羔治直吏反注同)故譬三皇五帝之¶
禮義法度其猶柤棃橘柚邪其味相反而皆¶
可於口故禮義法度者應時而變者也(彼以/爲美)¶
<pb:KR5c0051_SBCK_005-42b>¶
(而此或以爲⬤故當應時而變然/後皆適也○柤側加反抽由救反)今取猨狙¶
而衣以周公之服彼必齕齧挽裂盡去而後¶
慊觀古今之異猶猨狙之異乎周公也故西¶
施病心而矉其里其里之醜人見而美之歸¶
亦捧心而矉其里其里之富人見之堅閉門¶
而不出貧人見之挈妻子而去之走彼知美¶
矉而不知矉之所以美(况夫禮義當其時而/用之則西施也時過)¶
(而不棄則醜人也○猨音⬤狙七餘反衣於/旣反齕音紇挽音晚去起吕反慊苦牒反李)¶
<pb:KR5c0051_SBCK_005-43a>¶
(云足也本亦作嗛音同矉徐扶真反又扶人/反通俗文云蹙頞曰矉其里絶句捧敷勇反)¶
(郭音奉挈/苦結反)惜乎而夫子其窮哉孔子行年五¶
十有一而不聞道乃南之沛見老聃老聃曰¶
子來乎吾聞子北方之賢者也子亦得道乎¶
孔子曰未得也老子曰子惡乎求之哉曰吾¶
求之於度數五年而未得也老子曰子又惡¶
乎求之哉曰吾求之於隂陽十有二年而未¶
得(此皆寄孔老以明絶學之義也○沛音貝/司馬云老子陳國相人相今屬苦縣與沛)¶
<pb:KR5c0051_SBCK_005-43b>¶
(相近惡音/烏下同)老子曰然使道而可獻則人莫不¶
獻之於其君使道而可進則人莫不進之於¶
其親使道而可以吿人則人莫不吿其兄弟¶
使道而可以與人則人莫不與其子孫然而¶
不可者無他也中無主而不止(心中天受道/之質則雖聞)¶
(道而過/去也)外無正而不行(中無主則外物亦無/正已者也故未嘗通)¶
(也)由中出者不受於外聖人不出(由中岀者/聖人之道)¶
(也外有能受/之者乃出耳)由外入者無主於中聖人不隱¶
<pb:KR5c0051_SBCK_005-44a>¶
(由外入者假學以成性者也雖由假學成然/要當內有其質若無主於中則無以藏聖道)¶
(也)名公器也(夫名者天下之所共用○名公/器釋名云名鳴也名平也器用)¶
(也尹文子云名有三科一曰命物之名方圜/是也二曰毀譽之名善惡是也三曰况謂之)¶
(名愛憎是也凡此/是毀譽之名也)不可多取(矯飾過實多取/者也多取而天)¶
(下亂/也)仁義先王之蘧廬也(猶傳舍也○蘧音/渠司馬郭云蘧廬)¶
(猶傳/舍也)止可以一⬤而不可久處覯而多責(夫/仁)¶
(義者人之性也人性有變古今不同也故遊/寄而過去則冥若無滯而係於一方則見見)¶
(則僞生僞生而責多矣/○覯古候反見也遇也)古之至人假道於仁¶
<pb:KR5c0051_SBCK_005-44b>¶
託⬤於義(隨時而變/無常迹也)以遊逍遥之虚食於苟¶
簡之田立於不貸之圃逍遥無爲也(有爲則/非仁義)¶
(○虚音墟本亦作墟苟簡王云苟且也簡略/也司馬本簡作間云分別也貸敕敗反司馬)¶
(云施惠也/圃音⬤)苟簡易養也(且從其簡故易養也/○易以䜴反注同)¶
不貸無出也(不貸者不損巳以爲/物也○爲于僞反)古者謂是¶
采眞之遊(遊而任之則眞采也/采眞則色不僞矣)以富爲是者¶
不能讓祿以顯爲是者不能讓名親權者不¶
能與人柄(天下未有以所非自累者而各没/命於所是所是而以没其命者非)¶
<pb:KR5c0051_SBCK_005-45a>¶
(立乎不貸/之圃也)操之則慄舍之則悲(舍之悲者操/之不能不慄)¶
(也○操七刀反/舍音捨注同)而一無所鑒以闚其所不休¶
者是天之戮民也(言其知進而不知止則性/命䘮矣所以爲戮○䘮息)¶
(浪/反)怨恩取與諌教生殺八者正之器也唯循¶
大變無所湮者爲能用之故曰正者正也其¶
心以爲不然者天門弗開矣(守故不變則失/正矣○湮音因)¶
(李云塞也亦滯也郭音煙又烏節反司馬本/作歅疑也簡文作甄云隔也天門一云謂心)¶
(也一云/大道也)孔子見老聃而語仁義老聃曰夫播¶
<pb:KR5c0051_SBCK_005-45b>¶
穅眯目則天地四方易位矣蚊虻⬤膚則通¶
昔不寐矣(外物加之雖小而傷性巳大也○/播甫佐反又彼我反穅音康字亦)¶
(作康蚊音文字亦作蟁虻音盲字亦作蝱替/子盍反郭子合反司馬云齧也通昔昔夜也)¶
夫仁義⬤然乃憤吾心亂莫大焉(尚之以加/其性故亂)¶
(○⬤七惑反憤扶粉/反本人作憒古內反)吾子使天下無失其朴¶
(質全而/仁義著)吾子亦放風而動揔德而立矣(風自/動而)¶
(依之徳自立而秉之斯易持易行之道也○/放方往反風而動司馬云放依也依無爲之)¶
(風而動也易持/易行並以䜴反)又奚傑然若⬤建鼔而求亡¶
<pb:KR5c0051_SBCK_005-46a>¶
子者邪(言夫掲仁義以趨道德之鄕其猶擊/鼓而求逃者無由得也○傑郭居竭)¶
(反又居謁反巨竭反/掲其列其謁二反)夫鵠不日浴而白烏不¶
日黔而黑(自然各已足○鵠本又作鶴同胡/洛反黔巨淹反徐其金反司馬云)¶
(黒/也)黑白之朴不足以爲辯(俱自然耳/無所偏尚)名譽之¶
觀不足以爲廣(夫至足者忘名譽忘名譽乃/廣耳○觀古亂反司馬本作)¶
(讙)泉涸魚相與處於陸相呴以濕相濡以沬¶
(言仁義之譽皆生於不足○涸胡洛反呴况/付反又况于反濡如主反又如羽反沬音末)¶
不若相忘於江湖(斯乃忘仁而仁者/也○相忘並如字)孔子見¶
<pb:KR5c0051_SBCK_005-46b>¶
老聃歸三日不談弟子問曰夫子見老聃亦¶
將何規哉孔子曰吾乃今於是乎見龍龍合¶
而成體散而成章(謂老聃能變化○/不談本亦作不言)乗乎雲¶
氣而養乎隂陽(言其因御無/方自然巳足)予口張而不能¶
嗋予又何規老聃哉子貢曰然則人固有尸¶
居而龍見雷聲而淵黙發動如天地者乎賜¶
亦可得而觀乎遂以孔子聲見老聃老聃方¶
將倨堂而應微曰予年運而往矣子將何以¶
<pb:KR5c0051_SBCK_005-47a>¶
戒我乎子貢曰夫三王五帝之治天下不同¶
其係聲名一也而先生獨以爲非聖人如何¶
哉老聃曰小子少進子何以謂不同對曰堯¶
授舜舜授禹禹用力而湯用兵文王順紂而¶
不敢逆武王逆紂而不肯順故曰不同老聃¶
曰小子少進余語女三王五帝之治天下黃¶
帝之治天下使民心一民有其親死不哭而¶
民不非也(若非之則強哭○脅許劫反合也/見賢遍反賜亦本又作賜也倨居)¶
<pb:KR5c0051_SBCK_005-47b>¶
(慮反跂也三王本或作三皇依注作王是/也餘皆作三皇語魚據反下同強其丈反)堯¶
之治天下使民心親民有爲其親殺其殺而¶
民不非也(殺降也言親䟽有降殺○僞于僞/反殺其殺並所戒反降也注同)¶
舜之治天下使民心競民孕婦十月生子子¶
生五月而能言(教之速也○/孕以證反)不至乎孩而始¶
誰(誰者別人之意也未孩巳擇人言其競教/速成也○孩亥才反⬤文云⬤也别彼列)¶
(反下/同)則人始有天矣(不能同彼我則心競於/親䟽故不終其天年也)¶
禹之治天下使民心變人有心而兵有順(此/言)¶
<pb:KR5c0051_SBCK_005-48a>¶
(兵有順則天下/巳有不順故也)殺盗非殺(盗自應死殺之/順也故非殺)人¶
自爲種而天下耳(不能大齊萬物而人人自/別斯人自爲種也承百代)¶
(之流而會乎當今之變其弊至於斯者非禹/也故曰天下耳言聖知之迹非亂天下而天)¶
(下必有斯亂○/種章勇反註同)是以天下大駭儒墨皆起(此/乃)¶
(百代之弊○/駭胡楷反)其作始有倫而今乎婦女(今之/以女)¶
(爲婦而上下悖逆者非作始之/無理但至理之弊遂至於此)何言哉(弊生/於理)¶
(故無所復言/○復扶又反)余語女三皇五帝之治天下名¶
曰治之而亂莫甚焉(必弊/故也)三皇之知上悖日¶
<pb:KR5c0051_SBCK_005-48b>¶
月之明下睽山川之精中墮四時之施其知¶
㦧於⬤蠆之尾鮮規之獸莫得安其性命之¶
情者而猶自以爲聖人不可耻乎其無耻也¶
子貢蹵蹵然立不安(子貢本謂老子獨經三/王故欲同三王於五帝)¶
(耳今又見老子通毀五帝上及三皇則失其/所以爲談矣○知音智下同悖⬤對反睽苦)¶
(圭反又音圭乖也墮許規反施式䜴反⬤七/感反⬤敕邁反又音例本又作厲郭音頼又)¶
(敕界反蠆許謁反或敕邁反或云依字上當/作蠆下當作蠍通俗文云長尾爲蠆短尾爲)¶
(蠍鮮規之獸李云鮮規明貌一云/小蟲也一云小獸也蹵子六反)孔子謂老¶
<pb:KR5c0051_SBCK_005-49a>¶
聃曰丘治詩書禮樂易春秋六經自以爲久¶
矣孰知其故矣以奸者七十二君論先王之¶
道而明周召之迹一君無所鉤用甚矣夫人一¶
之難⬤也道之難明邪老子曰幸矣子之不¶
遇治世之君也夫六經先王之陳迹也豈其¶
所以迹哉(所以迹者眞性也夫任物之眞性/者其迹則六經也○奸音干三蒼)¶
(云犯也鉤取也矣夫音符篇/末同⬤始銳反治直吏反)今子之所言猶¶
迹也夫迹履之所出而迹豈履哉(况今之人/事則以自)¶
<pb:KR5c0051_SBCK_005-49b>¶
(然爲履六/經爲迹)夫白鶂之相視眸子不運而風化¶
蟲雄鳴於上風雌應於下風而化(鶂以眸子/相視蟲以)¶
(鳴聲相應俱不待合而便生子故曰風化○/鶂五歷反三蒼云鶬鶂也司馬云鳥子也相)¶
(視眸茂侯反子不運而風化司馬云相待風/氣而化生也又云相視而成隂陽蟲雄鳴於)¶
(上風雌應於下風而化一本作而/風化司馬云雄者黿⬤雌者鼈⬤)⬤自爲雌¶
雄故風化(夫同⬤之雌雄各自有以相感相/感之異不可勝極苟得其⬤其化)¶
(不難故乃有遥感而風化也○⬤自爲雌雄/故風化或⬤云方之物⬤猶如草木異種而)¶
(同⬤也山海經云亶爰之山有獸焉其狀如/狸而有髮其名曰師⬤帶山有鳥其狀如鳯)¶
<pb:KR5c0051_SBCK_005-50a>¶
(五采文其名曰奇⬤/皆自牝牡也勝音升)性不可易命不可變時¶
不可止道不可壅(故至人皆順而通/之○壅於勇反)苟得於¶
道無自而不可(雖化者無方/而皆可也)失焉者無自而¶
可(所在皆/不可也)孔子不出三月復見曰丘得之矣¶
烏鵲孺魚傅沫細要者化(言物之自然各有/性也○復扶又反)¶
(見賢遍反又如字烏鵲孺如喻反李云孚乳/而生也傅音附又音付本亦作傳直專反沬)¶
(音末司馬云傳沬者以沫相育也一云傳口/中沫相與而生子也細要一遥反者化蜂之)¶
(屬也司馬去取桑蟲祝使似已也/案即詩所謂螟蛉有子果贏⬤之)有弟而兄¶
<pb:KR5c0051_SBCK_005-50b>¶
啼(言人之性舎長而視㓜故/啼也○舎音捨長張丈反)久矣夫丘不與¶
化爲人不與化爲人安能化人(夫與化爲人/者任其自化)¶
(者也若繙六經/以⬤則䟽也)老子曰可丘得之矣¶
南華眞經卷第五¶
<pb:KR5c0051_SBCK_005-51a>¶
