莊子外篇在宥第十一(音義曰以/義名篇)¶
聞在宥天下不聞治天下也(宥使自在則治/治之則亂也人)¶
(之生也直莫之蕩則性命不過欲惡不爽在/上者不能無爲上之所爲而民皆赴之故有)¶
(誘慕好欲而民性⬤矣故所貴聖王者非貴/其能治也貴其無爲而任物之自爲也○宥)¶
<pb:KR5c0051_SBCK_004-26b>¶
(音又㝟也則治直吏反下治/亂同惡烏路反好呼報反)在之也者恐天¶
下之淫其性也宥之也者恐天下之遷其德¶
也天下不淫其性不遷其德有治天下者哉¶
(無治乃不迁淫○有治天下者哉崔本作/有治天下者材失云強治之是材之失也)昔¶
堯之治天下也使天下欣欣焉人樂其性是¶
不恬也桀之治天下也使天下瘁瘁焉人苦¶
其性是不愉也(夫堯雖在宥天下其迹則治/也治亂雖殊其於失後之世)¶
(恬愉使物争尚畏鄙而不自得則同耳故譽/堯而非桀不如兩⬤也○樂音洛恬徒謙反)¶
<pb:KR5c0051_SBCK_004-27a>¶
(瘁瘁在季反病也廣雅云憂也崔/本作醉愉音瑜徐音喻譽音餘)夫不恬不¶
愉非德也非德也而可長久者天下無之(恬/愉)¶
(自得乃/可長久)人大喜邪毗於陽大怒邪毗於隂隂¶
陽并毗四時不至寒暑之和不成其反傷人¶
之形乎使人喜怒失位居處無常思慮不自¶
得中道不成章(此皆堯桀之流使物喜怒大/過以致斯患也人在天地之)¶
(中最能以靈知喜怒擾亂羣生而振蕩隂陽/也故得失之間喜怒集乎百姓之懷則寒暑)¶
(之和敗四時之節差百度昏亡萬事失落也/○毗如字司馬云助也一云并也思息嗣反)¶
<pb:KR5c0051_SBCK_004-27b>¶
(大過/音泰)於是乎天下始喬詰卓⬤而後有盜跖¶
曾史之行故舉天下以賞其善者不足(慕賞/乃善)¶
(故賞不能供○喬向欽消反或去夭反郭音/矯李音驕詰李去吉反徐起列反崔云喬詰)¶
(意不平也卓勑角反郭丁角反向音䈇⬤勑/二反李猪立反又勑栗反崔云卓⬤行不平)¶
(也行下/孟反)舉天下以罰其惡者不給(畏罰乃止/故罰不能)¶
(勝○勝/音升)故天下之大不足以賞罰自三代以¶
下者匈匈焉終以賞罰爲事彼何暇安其性¶
命之情哉(忘賞罰而自善性命乃大足耳夫/賞罰者聖王之所以當功過非以)¶
<pb:KR5c0051_SBCK_004-28a>¶
(著勸畏也故理至則遺之然後至一可反也/而三代以下遂尋其事迹故匈匈焉與迹競)¶
(逐終以所⬤爲事性命之/情何暇而安哉○匈音凶)而且⬤明邪是淫¶
於色也⬤聦邪是淫於聲也⬤仁邪是亂於¶
德也⬤義邪是悖於理也⬤禮邪是相於技¶
也⬤樂邪是相於淫也⬤聖邪是相於藝也¶
⬤知邪是相於疵也(當理無恱恱之則致淫/悖之患矣相助也○且)¶
(如字徐子餘反⬤音恱下同悖必內反徐蒲/没反相息亮反下及注皆同技其綺反李音)¶
(⬤崔向云不端也/知音智疵疾斯反)天下將安其性命之情之¶
<pb:KR5c0051_SBCK_004-28b>¶
八者存可也亡可也(存亡無所在任其所/受之分則性命安矣)天¶
下將不安其性命之情之八者乃始臠卷愴¶
囊而亂天下也(必存此八者則不能縱任自/然故爲臠卷愴囊也○臠力)¶
(轉反崔本作欒卷卷勉反徐居阮反司馬云/臠卷不伸舒之狀也崔同一云相牽引也愴)¶
(音倉崔本作戕囊如/字崔云戕囊猶搶攘)而天下乃始尊之惜之¶
甚矣天下之惑也(不能遺之以爲誤矣而乃/復尊之以爲貴豈不甚惑)¶
(哉○復/扶又反)豈直過也而去之邪乃齊戒以言之¶
跪坐以進之鼔歌以儛之吾若是何哉(非直/由寄)¶
<pb:KR5c0051_SBCK_004-29a>¶
(而過去也乃珍貴之如此○去起慮反邪崔/本唯此一字作邪餘皆作咫齊本又作齋同)¶
(側皆反跪其/詭反郭音危)故君子不得已而臨莅天下莫¶
若無爲無爲也而後安其性命之情(無爲者/非拱黙)¶
(之謂也直各任其自爲則性命安矣不得巳/者非迫於威刑也直抱道懷朴任乎必然之)¶
(極而天下自賔也/○莅音利又音⬤)故貴以身於爲天下則可¶
以託天下愛以身於爲天下則可以寄天下¶
(若夫輕身以赴利弃我而殉物/則身且不能安其如天下何)故君子苟能¶
無解其五藏無擢其聦明(解擢則傷也○解/如字一音蟹散也)¶
<pb:KR5c0051_SBCK_004-29b>¶
尸居而龍見淵黙而雷聲(出處語黙常無其/心而付之自然○)¶
(見賢遍反向崔本作/鶂向音見崔音睍)神動而天隨(神順物而/動天隨理)¶
(而/行)從容無爲而萬物炊累焉(若遊塵之自動/○從七容反炊)¶
(昌瑞反又昌規反本或作吹同累劣僞反司/馬云炊累猶動升也向郭云如塵埃之自動)¶
(也)吾又何暇治天下哉(任其自/然而巳)崔瞿問於老¶
聃曰不治天下安臧人心老聃曰汝愼無攖¶
人心(攖之則傷其自善也○崔瞿向崔本作/臞向求朱反崔瞿人姓名也聃吐藍反)¶
(女音汝攖於營反又於盈反/司馬云引也崔云覊落也)人心排下而進¶
<pb:KR5c0051_SBCK_004-30a>¶
上(排之則下進之則上言其易揺蕩也○排/皮皆反崔本作排上時掌反注及下同易)¶
(以䜴/反)上下囚殺(無所排進乃安全耳○因殺/如字徐所例反言囚殺萬物)¶
(也)淖約柔乎剛強(言能淖約則剛強者柔矣/○淖昌略反又直各反)¶
廉劌彫琢其熱焦火其寒凝冰(夫焦火之熱/凝冰之寒皆)¶
(喜怒并積之所生若乃不彫不琢各全其朴/則何氷炭之有哉○劌居衛反司馬云傷也)¶
(廣雅云利也/琢丁角反)其疾俛仰之間而再撫四海之¶
外(風俗之/所動也)其居也淵而靜其動也縣而天(靜/之)¶
(可使如淵動之則係天而踊躍也○縣而天/音玄向本無而字云希高慕逺之故也曰縣)¶
<pb:KR5c0051_SBCK_004-30b>¶
(天/也)僨驕而不可係者其唯人心乎(人心之變/靡所不爲)¶
(順而放之則静而通治而係之則⬤而僨驕/僨驕者不可禁之勢也○僨粉問反廣雅云)¶
(僵也郭音奔驕/如字又居表反)昔者黃帝始以仁義攖人之¶
心(夫黃帝非爲仁義也直與物冥則仁義之/迹自見迹自見則後世之心必自殉之是)¶
(亦黃帝之迹使物攖/也○見賢遍反下同)堯舜於是乎股無胈脛¶
無毛以養天下之形愁其五藏以爲仁義矜¶
其血氣以規法度然猶有不勝也堯於放讙¶
兠於崇山投三苗於三峗流共工於幽都此¶
<pb:KR5c0051_SBCK_004-31a>¶
不勝天下也夫施及三王而天下大駭矣(夫/堯)¶
(舜帝王之名皆其迹耳我寄斯迹而迹非我/也故駭者自世世彌駭其迹愈粗粗之與妙)¶
(自⬤之夷險耳遊者豈常改其足哉故聖人/一也天有堯舜湯武之異明斯異者時世之)¶
(名耳未足以名聖人之實也故夫堯舜者豈/直堯舜而巳哉是以雖有矜愁之貌仁義之)¶
(迹而所以迹者故全也○股音古脛本曰股/胈畔末反向父末反李扶蓋反云白肉也或)¶
(云字當作紱紱蔽膝也崔云胈/也脛刑定/反讙音歡兠丁侯反崇山南裔也堯六十年)¶
(放讙兠于崇山投三苗崔本投作殺尚書作/竄三苗者縉雲氏之子即饕餮也三峗音危)¶
(本亦作危三危西裔之山也今属天水堯六/十六年竄三苗於三危共工音恭共工官名)¶
<pb:KR5c0051_SBCK_004-31b>¶
(即窮奇也幽都李云即幽州也尚書作幽州/北裔也堯六十四年流共工于幽州施以智)¶
(反崔云延也駭驚/也粗音麄下同)下有桀跖上有曾史而儒¶
墨畢起於是乎喜怒相疑愚知相欺善否相¶
非誕信相譏而天下衰矣(莫能齊於自得○/知音智下及注同)¶
大德不同而性命爛漫矣(立小異而/不止於分)天下好¶
知而百姓求竭矣(知無涯而好之故無以供/其求○好呼報反注同)¶
於是乎釿鋸制焉繩墨殺焉椎鑿决焉(彫琢/性命)¶
(遂至於此○釿音斤本亦作斤鋸音據釿鋸/制謂如肉刑也繩墨殺焉並如字崔云謂彈)¶
<pb:KR5c0051_SBCK_004-32a>¶
(正殺之椎直追反鑿在洛反决古穴/反又苦穴反崔云肉刑故用椎鑿)天下脊¶
脊大亂罪在攖人心故賢者伏處大山嵁岩¶
之下而萬乗之君憂慓乎廟堂之上(故夫任/自然而)¶
(居當則賢愚襲情而貴賤履位君臣上下莫/匪爾極而天下無患矣斯迹也攖天下之心)¶
(使奔馳而不可止故中知以下莫不外飾其/性以眩惑衆人惡直醜正蕃徒相引是以任)¶
(眞者失其據而崇僞者竊其柄於是主憂於/上民困於下矣○脊脊音籍在亦反相踐籍)¶
(也本亦作肴肴廣韻云肴亂也大山音泰亦/如字堪苦岩反一音苦咸反又苦嚴反岩音)¶
(嚴語衘反一音嵒語咸反眩/玄遍反惡烏路反蕃音煩)今世殊死者相¶
<pb:KR5c0051_SBCK_004-32b>¶
枕也桁楊者相推也刑戮者相望也而儒墨¶
乃始離⬤攘臂乎桎梏之間意甚矣哉其無¶
愧而不知耻也甚矣(由腐儒守迹故致斯禍/不思⬤迹反一而方復)¶
(攘臂用迹以治迹可謂無愧而不知耻之甚/也○殊死如字廣雅云殊斷也司馬云决也)¶
(一云誅也字林云死也⬤文同又云漢令曰/蠻夷長有罪當殊之崔本作殀也枕之鴆反)¶
(桁戸剛反司馬云㫢長械也楊向音楊崔云/械錮頸及挳者皆曰桁楊離力氏反又力智)¶
(反⬤丘氏反又丘䜴反攘如羊反桎之實反/梏古毒反意如字又音醫愧崔本作䁛腐音)¶
(輔復扶/又反)吾未知聖知之不爲桁楊椄槢也仁¶
<pb:KR5c0051_SBCK_004-33a>¶
義之不爲桎梏鑿枘也(桁楊以接槢爲管而/桎梏以鑿枘爲用聖)¶
(知仁義者逺於罪之迹也迹逺罪則民思尚/之尚之則矯詐生焉矯詐生而禦奸之噐不)¶
(具者未之有也故弃所向則矯詐不作矯詐/不作則桁楊桎梏廢矣何鑿枘椄槢之爲哉)¶
(椄李如字向徐音妾郭慈接反槢郭李音習/徐徒余反司馬云椄槢械者音息節反崔本)¶
(作/云讀爲牒或作謂字椄槢桎梏梁也淮/南曰大者爲柱梁小者爲椄槢也鑿在洛反)¶
(又在報反衲人銳反向本作內音同三蒼云/柱頭枘也鑿頭厠木如柱頭枘逺力萬反下)¶
(同禦魚吕反/本作御音同)焉知曾史之不爲桀跖嚆矢也¶
(嚆矢矢之猛者言曾史爲桀跖之利用也○/焉於䖍反嗃矢許本亦作嗃向云嚆矢矢之)¶
<pb:KR5c0051_SBCK_004-33b>¶
(鳴者也朴云嚆大呼也崔本作蒿云蕭蒿可/以爲箭或作矯矯揉也崔本此下更有有無)¶
(之相生也則甚曾史與桀跖皆有無/也又惡得無相轂也凡二十四字)故曰絶¶
聖棄知而天下大治(去其所以攖也○治/直吏反去起吕反)黃¶
帝立爲天子十九年令行天下聞廣成子在¶
於空同之上故往見之曰我聞吾子逹於至¶
道敢問至道之精吾欲取天地之精以佐五¶
榖以養民人吾又欲官隂陽以遂羣生爲之¶
柰何廣成子曰而所欲問者物之質也(問至/道之)¶
<pb:KR5c0051_SBCK_004-34a>¶
(精可謂質也○廣成子或云即老子也空同/司馬云當北斗下山也爾雅云北戴斗極爲)¶
(空同一曰在梁國虞城東/三十里質廣雅云質正也)而所欲官者物之¶
殘也(不任其自爾而/欲官之故殘也)自而治天下雲氣不待¶
族而⬤草木不待黃而落日月之光益以荒¶
矣而佞人之心翦翦者又奚足以語至道黃¶
帝退⬤天下築特室席白茅間居三月復往¶
邀之廣成子南首而臥黃帝順下風膝行而¶
進再拜稽首而問曰聞吾子逹於至道敢問¶
<pb:KR5c0051_SBCK_004-34b>¶
治身柰何而可以長久廣成子蹷然而起曰¶
善哉問乎(人皆自修而不治天下則天下治/矣故善之也○雲氣不待族而⬤)¶
(司馬云族聚也未聚而⬤言澤少草木不待/黃而落司馬云言殺氣多也爾雅云落死也)¶
(益以崔本作蓋以佞如字郭音寧翦翦如字/郭司馬云善辨也一云佞貌李云淺短貌或)¶
(云狹小之貌⬤恱全反間音閑下註同復扶/又反邀古堯反要也首音狩蹷其月反又音)¶
(厥驚而起也/治直吏反)來吾語女至道至道之精窈窈¶
冥冥至道之極昏昏黙黙(窈冥昏黙皆了無/也夫莊老之所以)¶
(屢稱無者何哉民生物者無物而物自生耳/自生耳非爲生也又何有爲於巳生乎○語)¶
<pb:KR5c0051_SBCK_004-35a>¶
(魚據反下同女音汝/後放此窈烏了反)無視無聽抱神以靜形¶
將自正(忘視而自見⬤聽而自聞則神/不擾而形不邪也○邪似嗟反)必靜¶
必清無勞女形無搖女精乃可以長生(任其/自動)¶
(故間静而/不天也)目無所見耳無所聞心無所知女¶
神將守形形乃長生(此皆率性而/動故長生也)愼女內(全/其)¶
(眞/也)閉女外(守其/分也)多知爲敗(知無崖/故敗)我爲女遂¶
於大明之上矣至彼至陽之原也爲女入於¶
窈冥之門矣至彼至隂之原也(夫極隂陽之/原乃遂於大)¶
<pb:KR5c0051_SBCK_004-35b>¶
(明之上入於窈冥之門/也○爲于僞反下同)天地有官隂陽有藏¶
(但當/任之)愼守女身物將自壯我守其一以處其¶
和故我脩身千二百歲矣吾形未常衰(取於/盡性)¶
(命之極極長生之致耳身不天乃能及物也/物將自壯則亮反謂不治天下則衆物皆自)¶
(任自任/而壯也)黃帝再拜稽首曰廣成子之謂天矣¶
(天無/爲也)廣成子曰來余語女彼其物無窮而人¶
皆以爲終彼其物無測而人皆以爲極(徒見/其一)¶
(變/也)得吾道者上爲皇而下爲王(皇王之稱隨/世之上下耳)¶
<pb:KR5c0051_SBCK_004-36a>¶
(其於得通變之道以應/無窮一也○稱尺證反)失吾道者上見光而¶
下爲土(失無窮之道則自信於一變而/不得均同上下故俯仰異心)今夫¶
百昌皆生於土而反於土故余將去女(土無/心者)¶
(也生於無心故當反守無心而獨/往也○百昌司馬云猶百物也)入無窮之¶
門以遊無極之野(與化/俱也)吾與日月參光吾與¶
天地爲常(都任/之也)當我緡乎逺我昬乎(物之去/來皆不)¶
(覺也○當如字緡武巾反郭音泯泯合也逺/于萬反昏如字暗也司馬云緡昏並無心之)¶
(謂/也)人其盡死而我獨存乎(以死主爲一體/則無往而非存)雲¶
<pb:KR5c0051_SBCK_004-36b>¶
將東遊過扶搖之枝而適遭鴻⬤鴻⬤方將¶
拊脾雀躍而遊雲將見之倘然止䞇然立曰¶
叟何人邪叟何爲此鴻⬤拊脾雀躍不輟對¶
雲將曰遊雲將曰朕願有問也鴻⬤仰而視¶
雲將曰吁雲將曰天氣不和地氣鬱結六氣¶
不調四時不節今我願合六氣之精以育羣¶
生爲之柰何鴻⬤拊脾雀躍掉頭曰吾弗知¶
吾弗知雲將不得問又三年東遊過有宋之¶
<pb:KR5c0051_SBCK_004-37a>¶
野而適遭鴻⬤雲將大喜行趨而進曰天忘¶
朕邪天忘朕邪再拜稽首願聞於鴻⬤鴻⬤¶
曰浮遊不知所求(而自得所求也○雲將子/匠反下同李云雲主帥也)¶
(扶搖扶亦作夫李云扶搖神木也生東海一/云風也鴻⬤如字司馬云自然元氣也一云)¶
(海上氣也拊孚甫反一音甫脛本又作髀音/陛徐甫婢反又甫娣反崔本又作爵同將略)¶
(反躍司馬云雀躍若雀浴也一云如爵之跳/躍也倘尺掌反又云吐郎反李云吐黨反司)¶
(馬云欲貌李云自失貌䞇之二反又猪立反/又魚列反李云不動貌叟本又作/素口反)¶
(郭䟽溝反司馬云長者稱輟丁劣反李云止/也吁况于反亦作呼結如字崔本作綰音結)¶
<pb:KR5c0051_SBCK_004-37b>¶
(掉徒弔反宋如字國/名也本作宗者非)猖狂不知所往(而自得/所往也)¶
遊者鞅掌以觀無⬤(夫內足者舉目皆自正/也○鞅掌於丈反毛詩)¶
(傳云鞅掌失容也今/此言自得而正也)朕又何知(以斯而/已也)雲將¶
曰朕也自以爲猖狂而民隨予所往朕也不¶
得已於民今則民之放也(夫乗物非爲迹而/迹自彰猖狂非招)¶
(民而民自往故爲民所放效而不/得巳也○放方往反效也注同)願聞一言¶
鴻⬤曰亂天下之經逆物之情玄天弗成(若/夫)¶
(順物性而不治則情不逆而/經不亂玄黙成而自然得也)解獸之羣而鳥¶
<pb:KR5c0051_SBCK_004-38a>¶
皆夜鳴(離其所/以静也)災及草木禍及止蟲(皆坐而/受害也)¶
(○止蟲如字本亦作昆虫/崔本作止虫坐才臥反)意治人之過也(夫/有)¶
(治之迹亂之所由生也○/意音醫本又作噫下皆同)雲將曰然則吾柰¶
何鴻⬤曰意毒哉(言治人/之過深)僊僊乎歸矣(僊僊/坐起)¶
(之貌嫌不能隤然通/放故遣使歸僊音仙)雲將曰吾遇天難願聞¶
一言鴻⬤曰意心養(夫心以用傷則養心/者其唯不用心乎)汝¶
徒處無爲而物自化墮爾形體吐爾聦明倫¶
與物⬤(理與物皆不以存懷而闇付自然/則無爲而自化矣○墮音許規反)大¶
<pb:KR5c0051_SBCK_004-38b>¶
同乎涬溟(與物無際○涬戸項反又音幸溟/亡頃反司馬云涬溟自然氣也)¶
解心釋神莫然無魂(坐亡/任獨)萬物云云各復其¶
根各復其根而不知(不知而復/乃眞復也)渾渾沌沌終¶
身不離(渾沌無知而任其自復乃能終身不/離其本也○渾戸本反沌徒本反離)¶
(力智反下/及注皆同)若彼知之乃是離之(知而復知/與復⬤矣)無¶
問其名無闚其情物故自生(闚問則失/其自生也)雲將¶
曰天降朕以德示朕以黙躬身求之乃今也¶
得(知而不黙/常自失也)再拜稽首起辭而行世俗之人¶
<pb:KR5c0051_SBCK_004-39a>¶
皆喜人之同乎己而惡人之異於已也同於¶
已而欲之異於已而不欲者以出乎衆爲心¶
也(心欲出羣爲衆携/也○惡烏路反)夫以出乎衆爲心者曷¶
常出乎衆哉(衆皆以出爲心故所以爲衆人/也若我亦欲出乎衆則與衆無)¶
(異而不能相出矣夫衆皆以相出爲心而我/獨無往而不同乃大殊於衆而爲衆主也)¶
因衆以寧所聞不如衆技衆矣(吾一人之所/聞不如衆技)¶
(多故因衆則寧也若不因衆則衆之千萬皆/我敵也○因衆以寧所聞因衆人之所聞見)¶
(委而任之則自寧安不如衆技音其綺反衆/以若役我之知逹衆人衆人之技多於我矣)¶
<pb:KR5c0051_SBCK_004-39b>¶
(安得而不/自困哉)而欲爲人之國者此攬乎三王之¶
利而不見其患者也(夫欲爲人之國者不因/衆之自爲而以巳爲之)¶
(者此爲徒求三王主物之利而不見巳爲之/患也然則三王之所以利豈爲之哉因天下)¶
(之自爲而任耳攬/音覽本亦作覽)此以人之國僥倖也幾何¶
僥倖而不䘮人之國乎無萬分之一而䘮人¶
之國也一不成而萬有餘䘮矣(與天下相因/而成者也今)¶
(以一巳而專制天下則天下塞矣巳豈通哉/故一身旣不成而萬方有餘䘮矣○僥古堯)¶
(反徐古了反字或作徼倖音幸一云僥倖求/利不止之貌幾居豈反郭巨幾反䘮息浪反)¶
<pb:KR5c0051_SBCK_004-40a>¶
(下及注同分如/字又扶問反)悲夫有土者之不知也夫有¶
土者有大物也有大物者不可以物物(不能/用物)¶
(而爲物用即是物耳豈能物物哉/不能物物則不足以有大物矣)而不物故¶
能物物(夫用物者不爲物用也不爲物用斯/不物矣不物故物天下之物使各自)¶
(得/也)明乎物物者之非物也豈獨治天下百姓¶
而已哉出入六合遊乎九州(用天下之自爲/故馳萬物而不)¶
(窮)獨往獨來是謂獨有(人皆自異而巳獨羣/遊斯乃獨往獨來者)¶
(也獨有斯獨/可謂獨有矣)獨有之人是之謂至貴(夫與衆/玄同非)¶
<pb:KR5c0051_SBCK_004-40b>¶
(求貴於衆而衆人不能不貴斯至貴也若乃/信其偏見而以獨異爲心則雖同於一致故)¶
(是俗中之一物耳非獨有者也未能獨有而/欲饕竊軒冕冐取非分衆豈歸之也哉故非)¶
(至貴也○饕吐刀反/冐亡報反又亡北反)大人之教若形之於影¶
聲之於嚮(百姓之心形聲也大人之教影嚮/也大人之於天下何心哉猶影嚮)¶
(之隨形聲耳嚮許丈反/本又作響注及下同)有問而應之盡其所¶
懷(使物之所懷/各得自盡也)爲天下配(問者爲主/應故爲配)處乎無¶
嚮(寂以/待物)行乎無方(隨物/轉化)挈汝適復之撓撓(撓/撓)¶
(自動也提挈萬物使復歸自動之性即無爲/之至也○挈苦結反廣雅云持也撓而小反)¶
<pb:KR5c0051_SBCK_004-41a>¶
以遊無端(與化倶/故無端)出入無旁(玄同/無表)與日無始¶
(與日新俱/故無始也)頌論形軀合乎大同(其形容與/天地無異)大¶
同而無巳(有巳則不/能大同也)無巳惡乎得有有(天下/之難)¶
(無者巳也巳旣無矣則羣有不/足復有之○惡音烏復扶又反)覩有者昔之¶
君子(能美其/名者耳)覩無者天地之友(覩無則任/其獨生也)賤¶
而不可不任者物也卑而不可不因者民也¶
(因其性而任之則治反其性而凌之則亂夫/民物之所以卑而賤者不能因任故也是以)¶
(任賤者貴因卑者尊此必/然之符也○治直吏反)匿而不可不爲者¶
<pb:KR5c0051_SBCK_004-41b>¶
事也(夫事藏於彼故匿也彼各自爲故不/可不爲但當因任耳○匿女力反)麤¶
而不可不陳者法也(法者妙事之迹也安可/以迹麄而不陳妙事哉)¶
逺而不可不居者義也(當乃居之/所以爲逺)親而不可¶
不廣者仁也(親則苦偏故/廣乃仁耳)節而不可不積者¶
禮也(夫禮節者患於係一故/物物體之則積而周矣)中而不可不高¶
者德也(事之下者雖中非德○中而不可不/高者德也中者順也順其性而高也)¶
一而不可不易者道也(事之難者雖一非道/况不一哉○易以䜴)¶
(反下/注同)神而不可不爲者天也(執意不爲雖神/非天况不神哉)¶
<pb:KR5c0051_SBCK_004-42a>¶
故聖人觀於天而不助(順自爲/而巳)成於德而不¶
累(自然與/高會也)出於道而不謀(不謀而一/所以爲易)會於仁¶
而不恃(恃則/不廣)薄於義而不積(率性居逺/非積也)應於¶
禮而不諱(自然應禮/非由忌諱)接於事而不辭(事以理/接能否)¶
(自任應動而動無所/辭讓○應憶升反)齊於法而不亂(御粗以/妙故不)¶
(亂/也)恃於民而不輕(恃其自爲耳/不輕用也○)因於物而不¶
去(因而就任之/不去其本也)物者莫足爲也而不可不爲¶
(夫爲者豈以足爲故爲哉自體此爲故不可/得而止也○物者莫足爲也分外也而不可)¶
<pb:KR5c0051_SBCK_004-42b>¶
(不爲分/內也)不明於天者不純於德(不明自然則/有爲有爲而)¶
(德不/純也)不通於道者無自而可(不能虚巳以待/物則事事失會)¶
不明於道者悲夫何謂道有天道有人道無¶
爲而尊者天道也(在上而任萬/物之自爲也)有爲而累者¶
人道也(以有爲爲累者不/能率其自德也)主者天道也(同乎/天之)¶
(任物則自/然居物上)臣者人道也(各當/所任)天道之與人道¶
也相去逺矣(君任無爲而委百官百官有所/司而君不與焉二者俱以不爲)¶
(而自得則君道逸臣道勞勞逸之際/不可同日而論之也○與焉音預)不可不¶
<pb:KR5c0051_SBCK_004-43a>¶
# SB1_0535-158.png
# page missing
<pb:KR5c0051_SBCK_004-44a>¶
# SB1_0535-159.png
# page missing
<pb:KR5c0051_SBCK_004-45a>¶