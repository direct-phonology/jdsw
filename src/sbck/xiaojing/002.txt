天子章第二¶
子曰愛親者不敢惡於人(博愛也○/惡烏路反)敬親者¶
不敢慢於人(廣敬/也)愛敬盡於事親而德敎加¶
於百姓刑于四海(刑法也君行博愛廣敬之/道使人皆不慢惡其親則)¶
(德敎加被天下當爲四夷/之所法則也○盡津忍反)蓋天子之孝也(蓋/猶)¶
(略也孝道廣/大此略言之)甫刑云一人有慶兆民賴之(甫/刑)¶
(即尙書呂刑也一人天子也慶善也十/億曰兆義取天子行孝兆人皆賴其善)¶
