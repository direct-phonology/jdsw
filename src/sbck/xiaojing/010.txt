紀孝行章第十(○行下/孟反)¶
子曰孝子之事親也居則致其敬(平居必/盡其敬)養¶
則致其樂(就養能致其懽○養/羊尙反下同樂音洛)病則致其憂¶
(色不滿容行不正/履○疾甚曰病)喪則致其哀(擗踊哭泣/盡其哀情)祭¶
則致其嚴(齋戒沐浴/明發不寐)五者備矣然後能事親¶
(五者闕一/則未爲能)事親者居上不驕(當莊敬以/臨下也)爲下¶
不亂(當恭謹以/奉上也)在醜不爭(醜衆也爭競也當/和順以從衆也)¶
<pb:KR1f0002_SBCK_001-9b>¶
居上而驕則亡爲下而亂則刑在醜而爭則¶
兵(謂以兵/刃相加)三者不除雖日用三牲之養猶爲¶
不孝也(三牲太牢也孝以不毀爲先言上三/事皆可亡身而不除之雖日致太牢)¶
(之養固/非孝也)¶
