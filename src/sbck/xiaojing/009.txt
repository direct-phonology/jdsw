聖治章第九¶
曾子曰敢問聖人之德無以加於孝乎(曾子/問明)¶
<pb:KR1f0002_SBCK_001-7a>¶
(王孝理以致和平又問聖/人德敎更有大於孝否)子曰天地之性人¶
爲貴(貴其異於/萬物也)人之行莫大於孝(孝者德/之本也)孝¶
莫大於嚴父(萬物資始於乾人倫資父爲天/故孝行之大莫過尊嚴其父也)¶
嚴父莫大於配天則周公其人也(謂父爲天/雖無貴賤)¶
(然以父配天之禮始/自周公故曰其人也)昔者周公郊祀后稷以¶
配天(后稷周之始祖也郊謂圜丘祀天也周/公攝政因行郊天之祭乃尊始祖以配)¶
(之/也)宗祀文王於明堂以配上帝(明堂天子布/政之宮也周)¶
(公因祀五方上帝於明/堂乃尊文王以配之也)是以四海之內各以¶
<pb:KR1f0002_SBCK_001-7b>¶
其職來祭(君行嚴配之禮則德敎刑於四海/海內諸侯各脩其職來助祭也)¶
夫聖人之德又何以加於孝乎(言無大/於孝者)故親¶
生之膝下以養父母日嚴(親猶愛也膝下謂/孩幼之時也言親)¶
(愛之心生於孩幼比及年長漸識義方則/日加尊嚴能致敬於父母也○養羊尙反)聖¶
人因嚴以敎敬因親以敎愛(聖人因其親嚴/之心敦以愛敬)¶
(之敎故出以就傅趨而過庭以敎敬/也抑搔癢痛縣衾篋枕以敎愛也)聖人之¶
敎不肅而成其政不嚴而治(聖人順民心以/行愛敬制禮則)¶
(以施政敎亦不待/嚴肅而成理也)其所因者本也(本謂/孝也)父子¶
<pb:KR1f0002_SBCK_001-8a>¶
之道天性也君臣之義也(父子之道天性之/常加以尊嚴又有)¶
(君臣/之義)父母生之續莫大焉(父母生子傳體相/續人倫之道莫大)¶
(於/斯)君親臨之厚莫重焉(謂父爲君以臨於已/恩義之厚莫重於斯)¶
故不愛其親而愛他人者謂之悖德不敬其¶
親而敬他人者謂之悖禮(言盡愛敬之道然/後施敎於人違此)¶
(則於德禮爲悖/也○悖蒲對反)以順則逆民無則焉(行敎以/順人心)¶
(今自逆之則下/無所法則也)不在於善而皆在於凶德(善/謂)¶
(身行愛敬也凶/謂悖其德禮也)雖得之君子不貴也(言悖其/德禮雖)¶
<pb:KR1f0002_SBCK_001-8b>¶
(得志於人上君/子之所不貴也)君子則不然(不悖德/禮也)言思可¶
道行思可樂(思可道而後言人必信也思可/樂而後行人必恱也○行下孟)¶
(反樂/音洛)德義可尊作事可法(立德行義不違道/正故可尊也制作)¶
(事業動得物/宜故可法也)容止可觀進退可度(容止威儀/也必合規)¶
(矩則可觀也進退動靜/也不越禮法則可度也)以臨其民是以其民¶
畏而愛之則而象之(君行六事臨於其人則/下畏其威愛其德皆放)¶
(象於/君也)故能成其德敎而行其政令(上正身以/率下下順)¶
(上而法之則德/敎成政令行也)詩云淑人君子其儀不忒(淑/善)¶
<pb:KR1f0002_SBCK_001-9a>¶
(也忒差也義取君子威儀不差爲/人法則○淑常六反忒他得反)¶
