論語公冶長第五　何晏集解(凢廿九章)¶
子謂公冶長可妻也雖在縲紲之¶
中非其罪也以其子妻之(孔安國/曰公冶)¶
(長弟子鲁人也姓公冶名長也縲/黒索紲攣也所以拘於罪人也)¶
子謂南容邦有道不廢邦無道免¶
於刑戮以其兄之子妻之(王肅曰/南容弟)¶
<pb:KR1h0005_SBCK_003-1b>¶
(子南宫縚也鲁人也字/子容不廢言見任用也)子謂子賤¶
(孔安國曰子賤鲁/人弟子密不齊也)君子哉若人鲁¶
無君子者斯焉取斯(苞氏曰若人/若此人也如)¶
(鲁無君子子賤安/得此行而學行之)子貢問曰賜也¶
如何子曰汝器也(孔安國曰言汝/器用之人也)¶
曰何器也曰瑚璉也(苞氏曰瑚璉/者黍稷之器)¶
<pb:KR1h0005_SBCK_003-2a>¶
(也夏曰瑚殷曰璉周曰/簠簋宗廟器之貴者也)或曰雍也¶
仁而不佞(馬融曰雍弟子仲/弓名也姓冉也)子曰¶
焉用佞也禦人以給屢憎民不知¶
其仁也焉用佞也(孔安國曰屢數/也佞人口辭捷)¶
(給數爲民之/所憎之也)子使&KR0238;彫𨳩仕對曰¶
吾斯之未能信(孔安國曰𨳩弟子/也&KR0238;彫姓也𨳩名)¶
<pb:KR1h0005_SBCK_003-2b>¶
(也仕進之道未能/信者未能究習也)子說(鄭玄曰喜/其志道之)¶
(深/也)子曰道不行乗桴浮於海從我¶
者其由也與(馬融曰桴編竹木也/大者曰筏小者曰桴)¶
子路聞之喜(孔安國曰喜/與巳俱行矣)子曰由¶
也好勇過我無所取材(鄭玄曰子/路信夫子)¶
(欲行故言好勇過我也無所取材/者言無所取桴材也以子路不解)¶
<pb:KR1h0005_SBCK_003-3a>¶
(微言故戯之耳也一曰子路聞孔/子欲浮海便喜不復顧望故孔子)¶
(歎其勇曰過我無所復取哉/言唯取於巳也古材哉同)孟武¶
伯問子路仁乎子曰不知也(孔安/國曰)¶
(仁道至大不/可全名也)又問子曰由也千乗¶
之國可使治其賦也(孔安國曰/賦兵賦也)不¶
知其仁也求也何如子曰求也千¶
<pb:KR1h0005_SBCK_003-3b>¶
室之邑百乗之家可使爲之宰也¶
(孔安國曰千室之邑卿大夫之邑/也卿大夫稱家諸侯千乗卿大夫)¶
(故曰百乗也/宰家臣也)不知其仁也赤也何¶
如子曰赤也束帶立於朝可使與¶
賔客言也(馬融曰赤弟子公西華/也有容儀可使爲行人)¶
(之/也)不知其仁也子謂子貢曰女與¶
<pb:KR1h0005_SBCK_003-4a>¶
回也孰愈(孔安國曰/愈猶勝也)對曰賜也何¶
敢望回回也聞一以知十賜也聞¶
一以知二子曰弗如也吾與女弗¶
如也(苞氏曰既然子貢弗如復云/吾與女俱不如者盖欲以慰)¶
(子貢/心也)宰予晝寢(苞氏曰宰予/弟子宰我也)子曰¶
朽木不可彫也(苞氏曰朽腐也/彫彫琢刻畫也)糞¶
<pb:KR1h0005_SBCK_003-4b>¶
圡之牆不可杇也(王肅曰杇槾也/二者喻雖施功)¶
(猶不/成也)於予與何誅(孔安國曰誅責/也今我當何責)¶
(於汝乎深/責之辭也)子曰始吾於人也聴其¶
言而信其行今吾於人也聴其言¶
而觀其行於予與改是(孔安國曰/改是始聴)¶
(言信行今更察言觀行/發於宰我之晝寢也)子曰吾未¶
<pb:KR1h0005_SBCK_003-5a>¶
見剛者或對曰申棖(苞氏曰申/棖鲁人也)子¶
曰棖也慾焉得剛(孔安國曰慾/多情慾之也)子¶
貢曰我不欲人之加諸我也吾亦¶
欲無加諸人也(馬融曰/加凌也)子曰賜也¶
非爾所及也(孔安國曰言不能止/人使不加非義於巳)¶
(之/也)子貢曰夫子之文章可得而聞¶
<pb:KR1h0005_SBCK_003-5b>¶
也(章明也文彩形質著/見可得以耳目脩也)夫子之言¶
性與天道不可得而聞也巳矣(性/者)¶
(人之所受以生也天道者元亨日/新之道也深微故不可得而聞也)¶
子路有聞未能行唯恐有聞(孔安/國曰)¶
(前所聞未及得行故恐/後有聞不得並行也)子貢問曰¶
孔文子何以謂之文也(孔安國曰/孔文子衛)¶
<pb:KR1h0005_SBCK_003-6a>¶
(大夫孔叔圉/也文謚也)子曰敏而好學不恥¶
下問是以謂之文也(孔安國曰敏/者識之疾也)¶
(下問問凡在/巳下者也)子謂子産有君子之¶
道四焉(孔安國曰子産鄭/大夫公孫僑也)其行巳¶
也恭其事上也敬其飬民也惠其¶
使民也義子曰晏平仲善與人交¶
<pb:KR1h0005_SBCK_003-6b>¶
乆而人敬之(周生烈曰齊大夫晏/姓也平諡也名嬰也)¶
子曰臧文仲居蔡(苞氏曰臧文仲/鲁大夫臧孫辰)¶
(也文謚也蔡國君之守龜也出蔡/地囙以爲名焉長尺有二寸居蔡)¶
(僣/也)山節藻梲(苞氏曰節者栭也刻/鏤爲山也梲者梁上)¶
(之楹盡爲藻文/也言其奢侈也)何如其知也(孔安/國曰)¶
(非時人謂/以爲知之)子張問曰令尹子文(孔/安)¶
<pb:KR1h0005_SBCK_003-7a>¶
(國曰令尹子文楚大/夫姓闘名㝅於蒐也)三仕爲令尹¶
無喜色三巳之無愠色舊令尹之¶
攻必以告新令尹何如也子曰忠¶
矣曰仁矣乎曰未知焉得仁(孔安/國曰)¶
(伹聞其忠事/未知其仁也)崔子弑齊君陳文子¶
有馬十乗棄而違之(孔安國曰皆/齊大夫也崔)¶
<pb:KR1h0005_SBCK_003-7b>¶
(杼作乱陳文子惡之捐/四十匹馬違而去之)至於他邦¶
則又曰猶吾大夫崔子也違之至¶
一邦則又曰猶吾大夫崔子也違¶
之何如子曰清矣曰仁矣乎曰未¶
知焉得仁(孔安國曰文子避悪逆/無道求有道當春秋時)¶
(臣淩其君皆如崔/子無有可者也)季文子三思而¶
<pb:KR1h0005_SBCK_003-8a>¶
後行子聞之曰再思斯可矣(鄭玄/曰季)¶
(文子鲁大夫季孫行父也文謚也/文子忠而有賢行其舉事寡過不)¶
(必及三/思之也)子曰寗武子(馬融曰衛大/夫寗喻也武)¶
(謚/也)邦有道則知邦無道則愚其知¶
可及也其愚不可及也(孔安國曰/詐愚似實)¶
(故曰不/可及也)子在陳曰歸與歸與吾黨¶
<pb:KR1h0005_SBCK_003-8b>¶
之小子狂簡斐然成章不知所以¶
裁之也(孔安國曰簡大也孔子在/陳思歸欲去曰吾黨之小)¶
(子狂者進取於大道妄穿鑿以成/文章不知所以裁制我當歸以裁)¶
(制之耳/遂歸也)子曰伯夷叔齊不念舊悪¶
怨是用希(孔安國曰伯夷叔齊孤/竹君之二子也孤竹國)¶
(名/也)子曰孰謂微生髙直(孔安國曰/微生姓也)¶
<pb:KR1h0005_SBCK_003-9a>¶
(名高鲁/人也)或乞醯焉乞諸其隣而與¶
之(孔安國曰乞之四隣以應求/者用意委曲非爲直人也)子¶
曰巧言令色足恭(孔安國曰足恭/便僻之貌也)¶
左丘明恥之丘亦恥之(孔安國曰/左丘明鲁)¶
(大夫/也)匿怨而友其人(孔安國曰心/内相怨而外)¶
(詐親/也)左丘明恥之丘亦恥之顔淵¶
<pb:KR1h0005_SBCK_003-9b>¶
季路侍子曰盍各曰爾志子路曰¶
願車馬衣輕裘與朋友共敝之而¶
無憾(孔安國曰/憾恨也)顔淵曰願無伐善¶
(孔安國曰自無/稱巳之善也)無施勞(孔安國曰/無以勞事)¶
(置施於/人也)子路曰願聞子之志子曰¶
老者安之朋友信之少者懷之子¶
<pb:KR1h0005_SBCK_003-10a>¶
曰巳矣乎吾未見能見其過而内¶
自訟者也(苞氏曰訟猶責也言/人有過莫能自責也)子¶
曰十室之邑必有忠信如丘者焉¶
不如丘之好學者也¶