春秋榖梁傳定公第十一(○定公名宋昭公庻/弟敬王十一年即位)¶
　　　　　　　　　　范寗集解¶
元年春王不言正月定無正也定之無正何也昭¶
公之終非正終也(死在/外故)定之始非正始也昭無正¶
終故定無正始不言即位䘮在外也○三月晉人¶
執宋仲幾于京師(晉執人於尊者之側而不以歸京師故但/言其執不書所歸徐邈曰案傳定元年不)¶
(書正月言定無正也然則改元即位在于此年故不可以不書王/書正必有月以承之故因其執月以表年首爾不以謹仲幾也)此¶
大夫其曰人何也微之也何爲微之不正其執人¶
於尊者之所也不與大夫之伯討也○夏六月癸¶
亥公之䘮至自乾侯○戊辰公即位殯然後即位也¶
(周人殯于/西皆之上)定無正見無以正也踰年不言即位是有¶
<pb:KR1e0009_SBCK_011-1b>¶
故公也(謂昭公在外故/○見賢徧反)言即位是無故公也即位授受¶
之道也(先君見授後君乃受故/須棺在殯乃言即位)先君無正終則後君無正¶
始也先君有正終則後君有正始也戊辰公即位¶
謹之也定之即位不可不察也公即位何以日也¶
(據未有/日者)戊辰之日然後即位也癸亥公之䘮至自乾¶
侯何爲戊辰之日然後即位也(癸亥去戊辰六/日怪不即位)正君乎¶
國然後即位也(諸侯五日而殯今以君始死之/禮治之故須殯而後言即位)沈子曰正¶
棺乎兩楹之間然後即位也(兩楹之間南面之君聽/治之處〇之處昌慮反)内¶
之大事日即位君之大事也其不日何也以年決¶
者不以日決也此則其日何也著之也(欲有/所見)何著¶
焉踰年即位厲也(厲危也公䘮在外踰年六/月乃得即位危故日之)於厲之中又¶
<pb:KR1e0009_SBCK_011-2a>¶
有義也(先君未殯則後/君不得即位)未殯雖有天子之命猶不敢¶
况臨諸臣乎(以輕喻重也雖爲天子所召不敢背殯而往/况君䘮未殯而行即位之禮以臨諸臣乎)周人¶
有䘮魯人有䘮周人弔魯人不弔周人曰固吾臣¶
也使人可也魯人曰吾君也親之者也使大夫則¶
不可也故周人弔魯人不弔以其下成康爲未乆¶
也(周道尚明無/愧于不往)君至尊也去父之殯而往弔猶不敢¶
况未殯而臨諸臣乎○秋七月癸巳葬我君昭公¶
○九月大雩雩月雩之正也秋大雩非正也秋大¶
雩之爲非正何也(各禾稼旣成猶雩則非禮可知/秋禾稼始苗嫌當湏雨故問也)毛澤未¶
盡人力未竭未可以雩也(邵曰凡地之所生謂之毛公羊/傳曰錫之不毛之地是也言秋)¶
(百穀之潤澤未盡也人力未盡謂耕/耘之功未畢○耘本又作芸音云)雩月雩之正也月之爲¶
<pb:KR1e0009_SBCK_011-2b>¶
雩之正何也其時窮人力盡然後雩雩之正也何¶
謂其時窮人力盡是月不雨則無及矣是年不艾¶
則無食矣是謂其時窮人力盡也雩之必待其時¶
窮人力盡何也雩者爲旱求者也求者請也古之¶
人重請何重乎請人之所以爲人者讓也請道去¶
讓也則是舎其所以爲人也是以重之焉請哉請¶
乎應上公古之神人有應上公者通乎隂陽君親¶
帥諸大夫道之而以請焉(道之謂君必爲先也其禱辭曰方/今大旱野無生稼寡人當死百姓)¶
(何謗不敢煩民請命願撫萬民以身塞無狀禱亦請也此即請辭也〇/艾魚廢反爲旱于僞反去讓羗吕反是舎音捨焉請於䖍反應上時掌)¶
(反道之/音導)夫請者非可詒託而往也必親之者也是以¶
重之(詒託猶假寄/○詒以之反)○立煬宮(煬宫伯禽子廟毀巳乆〇煬宫餘/亮反煬公之廟也煬公伯禽子)¶
<pb:KR1e0009_SBCK_011-3a>¶
立者不宜立者也○冬十月隕霜殺菽(建酉之月隕/霜殺菽非常)¶
(之/災)未可以殺而殺舉重(舉殺豆則/殺草可知)可殺而不殺舉輕¶
(不殺草則不殺菽亦顯僖三/十三年隕霜不殺草是也)其曰菽舉重也¶
二年春王正月○夏五月壬辰雉門及兩觀災(雉/門)¶
(公宫之南門兩觀闕也〇/兩觀工喚反注及下文同)其不曰雉門災及兩觀何也(據/先)¶
(書雉門則應言雉門災及兩觀鄭嗣曰/據災實從雉門起應言雉門災及兩觀)災自兩觀始也不以¶
尊者親災也(始災者兩觀也鄭嗣曰今以災在兩觀/下使若兩觀始災者不以雉門親災)先言雉¶
門尊尊也(欲言兩觀災及雉門則卑不可以及尊災不從雉門起/故不得言雉門災及兩觀兩觀始災故災在兩觀下也)¶
(鄭嗣曰欲以兩觀親災則經冝言兩觀災及雉門雉門尊兩觀卑卑不/可以及尊故不得不先言雉門而後言兩觀欲令兩觀始災故災在兩)¶
(觀下爾○/令力呈反)○秋楚人伐呉○冬十月新作雉門及兩¶
觀言新有舊也作爲也有加其度也此不正其以¶
<pb:KR1e0009_SBCK_011-3b>¶
<pb:KR1e0009_SBCK_011-3b>¶
志於後㑹也後志疑也(公畏楚強疑於侵之故復㑹更謀也/不日者後楚伐蔡不能救故○復㑹)¶
(扶又/反)𣏌伯成卒于㑹○六月葬陳惠公〇許遷于¶
容城○秋七月公至自㑹○劉卷卒(劉采地○劉卷/音權采七代反)¶
此不卒而卒者賢之也寰内諸侯也非列土諸侯¶
此何以卒也(天子畿内大夫有采地者謂一寰内諸侯非/列士之諸侯雖賢猶不當卒〇寰内音環)天王¶
崩爲諸侯主也(昭二十二年景王崩甞以賔主之/禮相接能爲諸侯主所以爲賢)○葬𣏌悼¶
公○楚人圍蔡○晉士鞅衞孔圉帥師伐鮮虞○¶
葬劉文公○冬十有一月庚午蔡侯以呉子及楚¶
人戰于伯舉楚師敗績呉其稱子何也以蔡侯之¶
以之舉其貴者也(貴謂/子也)蔡侯之以之則其舉貴者¶
何也呉信中國而攘夷狄呉進矣其信中國而攘¶
<pb:KR1e0009_SBCK_011-4a>¶
夷狄奈何子胥父誅于楚也(子胥父伍奢也爲楚平王所/殺〇信音申攘如羊反却也)¶
挾弓持矢而干闔廬(見不以禮曰干欲因闔廬復父之讎〇/挾戸牒反又子恊反闔户臘反廬力居)¶
(反見賢/徧及)闔廬曰大之甚勇之甚(子胥匹夫乃欲復讎於國/君其孝甚大其心甚勇)爲¶
是欲興師而伐楚子胥諌曰臣聞之君不爲匹夫¶
興師且事君猶事父也虧君之義復父之讎臣弗¶
爲也於是止蔡昭公朝於楚有美裘正是日囊瓦¶
求之(正是日謂昭公始朝楚之日○爲是于僞反不/爲及下爲是皆同朝於直遥反注同囊乃郎反)昭公不與¶
爲是拘昭公於南郢(南郢楚都○郢以/井反又以正反)數年然後得歸¶
乃用事乎漢(用事者禱漢水/神〇數所主反)曰苟諸侯有欲伐楚者寡¶
人請爲前列焉楚人聞之而怒爲是興師而伐蔡¶
蔡請救于呉子胥曰蔡非有罪楚無道也君若有¶
<pb:KR1e0009_SBCK_011-4b>¶
憂中國之心則若此時可矣爲是興師而伐楚何¶
以不言救也(據實/救蔡)救大也(夷狄漸進未/同於中國)楚囊瓦出奔¶
鄭(知見伐由己/故懼而岀奔)庚辰呉入楚日入易無楚也易無楚¶
者壞宗廟徙陳器撻平王之墓(鄭嗣曰陳器樂縣也禮諸/侯軒縣言吴人壞楚宗廟)¶
(徙其樂器鞭其君之尸楚無能亢御之者若曰無人/也○易以䜴反壞音怪撻土逹反縣音玄元苦浪反)何以不言滅¶
也(據宗廟旣毀樂器/巳徙則是滅也)欲存楚也其欲存楚奈何昭王之¶
軍敗而逃父老送之曰寡人不肖亡先君之邑父¶
老反矣何憂無君寡人且用此入海矣父老曰有¶
君如此其賢也以衆不如吴以必死不如楚(雍曰呉/勝而驕)¶
(楚敗而奮○肖/音笑奮方問反)相與擊之一夜而三敗呉人復立(楚復立/也○敗)¶
(必邁反復/扶又反)何以謂之呉也(據戰/稱子)狄之也何謂狄之也¶
<pb:KR1e0009_SBCK_011-5a>¶
君居其君之寢而妻其君之妻大夫居其大夫之¶
寢而妻其大夫之妻蓋有欲妻楚王之母者不正¶
乘敗人之績而深爲利居人之國故反其狄道也¶
五年春王三月辛亥朔日有食之○夏歸粟于蔡¶
(蔡侯比年在楚又爲楚/所伐飢故諸侯歸之粟)諸侯無粟諸侯相歸粟正也孰¶
歸之諸侯也不言歸之者專辭也(不言歸之者主/名若獨是魯也)義¶
邇也(言此是邇近之事/故不足具列諸侯)○於越入呉(舊說於越夷言也春秋即/其所以自稱者書之見其)¶
(不能慕中國故以本俗/名自通〇見其賢徧反)○六月丙申季孫意如卒(傳例曰大/夫不日卒)¶
(惡也意如逐昭公而日卒者明定之得立由于意如春秋因定之不惡/而書日以示譏亦猶公子翬非桓之罪人故於桓不貶○惡烏路反翬)¶
(許韋/反)○秋七月壬子叔孫不敢卒○冬晉士鞅帥師¶
圍鮮虞¶
<pb:KR1e0009_SBCK_011-5b>¶
六年春王正月癸亥鄭游速帥師滅許以許男斯¶
歸○二月公侵鄭公至自侵鄭○夏季孫斯仲孫¶
何忌如晉(仲孫忌而曰仲孫何忌寗/所未詳公羊傳曰譏二名)○秋晉人執宋行人¶
樂祁犂冬城中城城中城者三家張也(大夫稱家/三家仲孫)¶
(叔孫季孫也三家侈張故公懼而脩内城譏公不/務德政恃城以自固○張如字一音丁亮反注同)或曰非外民也¶
○季孫斯仲孫忌帥師圍鄆¶
七年春王正月○夏四月○秋齊侯鄭伯盟于鹹¶
(○鹹/音咸)○齊人執衛行人北宫結以侵衞以重辭也衞¶
人重北宫結(齊以衞重結故執以侵之若楚執/宋公以伐宋凡言以皆非所冝以)○齊侯衞侯¶
盟于沙(沙/地)○大雩○齊國夏帥師伐我西鄙○九¶
月大雩○冬十月¶
<pb:KR1e0009_SBCK_011-6a>¶
八年春王正月公侵齊公至自侵齊○二月公侵齊¶
(未得/志故)三月公至自侵齊公如往時致月危致也往¶
月致時危往也往月致月惡之也(○惡烏/路反)○曹伯露¶
卒夏齊國夏帥師伐我西鄙○公㑹晉師于瓦¶
(瓦衛/地也)公至自瓦○秋七月戊辰陳侯栁卒(○栁良/乆反)○晉¶
士鞅帥師侵鄭遂侵衞葬曹靖公○九月葬陳¶
懷公○季孫斯仲孫何忌帥師侵衞○冬衞侯鄭¶
伯盟于曲濮(曲濮衞地/○濮音卜)○從祀先公貴復正也(文公逆/祀今還)¶
(順)○盗竊寳玉大弓寳玉者封圭也(始封/之圭)大弓者¶
武王之戎弓也(是武王征/伐之弓)周公受賜藏之魯(周公受/賜於周)¶
(藏之魯者欲丗丗/子孫無忘周德也)非其所以與人而與人謂之亡(亡失/也)非¶
<pb:KR1e0009_SBCK_011-6b>¶
其所取而取之謂之盗¶
九年春王正月〇夏四月戊申鄭伯蠆卒(〇蠆田/邁反)〇¶
得寳玉大弓(杜預曰弓王國之分噐也得之足以爲榮失/之足以爲辱故重而書之〇分噐扶問反)其不¶
地何也寳玉大弓在家則羞不目羞也(國之大寳在家/則羞也況陪臣)¶
(專之乎恥甚/而不目其地)惡得之(惡於何也○惡/音烏注亦同)得之堤下或曰陽虎¶
以解衆也○六月葬鄭獻公○秋齊侯衞侯次于¶
五氏(五氏/晉地)○秦伯卒○冬葬秦哀公¶
十年春王三月及齊平(平前八年再/侵齊之怨)○夏公㑹齊侯¶
于頰谷(○頰古恊反/左傳作夾谷)公至自頰谷離㑹不致(雍曰二國/㑹曰離各)¶
(是其所是非其所非然則所是之是未必是所非之非未必非未必非/者不能非人之真非未必是者不能是人之真是是非紛錯則未有是)¶
(是非不同故曰離離則善惡無在/善惡無在則不足致之于宗廟)何爲致也危之也危之則¶
<pb:KR1e0009_SBCK_011-7a>¶
以地致何也爲危之也其危奈何曰頰谷之㑹孔¶
子相焉兩君就壇兩相相揖(將欲行盟㑹之禮○舄危于/僞反相焉息亮反下兩相同)¶
(壇徒丹反/封土曰壇)齊人鼔譟而起欲以執魯君(羣呼曰譟○鼔譟/素報反呼火故反)¶
孔子歷階而上不盡一等而視歸乎齊侯(階㑹壇/之階)曰¶
兩君合好夷狄之民何爲來爲命司馬止之(兩君合/㑹以結)¶
(親好而齊人欲執魯君此無禮之甚故謂之夷狄之民司/馬主兵之官使禦止之〇合好呼報反注同使禦魚吕反)齊侯逡¶
廵而謝曰寡人之過也退而屬其二三大夫曰夫¶
人率其君與之行古人之道二三子獨率我而入¶
夷狄之俗何爲(屬語也夫人謂孔子也齊人欲執魯君是夷狄/之行〇逡七旬反屬章欲反夫人音扶語魚吕)¶
(反之行/下孟反)罷㑹齊人使優施舞於魯君之幕下(優俳施/其名也)¶
(幕帳欲嗤笑魯君○幕/音莫俳皮皆反嗤尺之反)孔子曰笑君者罪當死使司馬¶
<pb:KR1e0009_SBCK_011-7b>¶
行法焉首足異門而出齊人來歸鄆讙龜隂之田¶
者蓋爲此也(何休曰齊侯自頰谷歸謂晏子曰寡人獲過於魯/侯如之何晏子曰君子謝過以質小人謝過以文)¶
(齊甞侵魯四邑請皆還之/○讙好官反蓋爲于僞反)因是以見雖有文事必有武¶
備孔子於頰谷之㑹見之矣(〇以見/賢徧反)○晉趙鞅帥師¶
圍衛○齊人來歸鄆讙龜隂之田○叔孫州仇仲¶
孫何忌帥師圍郈(郈叔孫氏邑/○郈音后)秋叔孫州仇仲孫何¶
忌帥師圍郈○宋樂大心出奔曹○宋公子地出¶
奔陳○冬齊俟衞侯鄭游速㑹于安甫(安甫/地名)○叔¶
孫州仇如齊○宋公之弟辰曁宋仲佗石彄出奔¶
陳(辰爲佗所強故曰曁○曁其噐反/佗大河反彄苦候反強其丈反)¶
十有一年春宋公之弟辰未失其弟也(言辰未有失/其爲弟之道)¶
<pb:KR1e0009_SBCK_011-8a>¶
(故書弟以/罪宋公)及仲佗石彄公子地以尊及卑也自陳陳¶
有奉焉爾入于蕭以叛(蕭宋/邑)入者内弗受也以者¶
不以也叛直叛也○夏四月〇秋宋樂大心自曹¶
入于蕭(入蕭從叛人叛/可知故不書叛)○冬及鄭平(平六年侵鄭之怨傳/例曰盟不日者渝盟)¶
(惡之也取夫詳略之義則平不日者亦有惡矣蓋不能相/結以信○渝羊朱反變也惡之烏路反下同取夫音符)○叔還如¶
鄭莅盟(○還/音旋)¶
十有二年春薛伯定卒〇夏葬薛襄公〇叔孫州¶
仇帥師墮郈墮猶取也(陪臣專強違背公室恃城爲固是以/叔孫墮其城若新得之故大墮墮猶)¶
(取也堕非訓取言今但毀其城則郈永屬已/若更取邑於他然〇墮許規反毀也背音佩)○衞公孟彄帥師¶
伐曹○季孫斯仲孫何忌帥師墮費(〇費/音秘)〇秋大¶
雩○冬十月癸亥公㑹齊侯盟于黄○十有一月¶
<pb:KR1e0009_SBCK_011-8b>¶
丙寅朔日有食之○公至自黃○十有二月公圍¶
成非國不言圍圍成大公也(以公之重而伐小邑則爲恥/深矣故大公之事而言圍使)¶
(若成是/國然)公至自圍成何以致危之也何危爾造乎齊¶
也(邊謂/相接)¶
十有三年春齊侯次于垂葭(○葭/音加)○夏築蛇淵囿¶
(蛇淵地名/○囿音又)○大蒐于比蒲(○比/音毗)○衞公孟彄帥師伐¶
曹○秋晉趙鞅入于晉陽以叛以者不以者也叛¶
直叛也○冬晉荀寅士吉射入于朝歌以叛(○射食/夜反又)¶
(食亦/反)○晉趙鞅歸于晉此叛也其以歸言之何也¶
(據叛惡/而歸善)貴其以地反也貴其以地反則是大利也¶
非大利也許悔過也許悔過則何以言叛也以地¶
<pb:KR1e0009_SBCK_011-9a>¶
正國也(地謂晉陽也蓋以晉陽之兵還正/國也公羊傳曰逐君側之惡人)以地正國則何以¶
言叛(據是/善事)其入無君命也(凱曰專入晉陽以興甲兵故不得/不言叛實以驅惡而安君則釋兵)¶
(不得不言歸春秋/善惡必著之義)○薜弑其君比(〇比必履反/又毗志反)¶
十有四年春衛公叔戍來奔○晉趙陽出奔宋(○/晉)¶
(趙陽左氏/作衞趙陽)○二月辛巳楚公子結陳公孫佗人帥師¶
滅頓以頓子牂歸(〇佗徒河反又/如字牂作郎反)○夏衛北宫結來奔¶
○五月於越敗呉于檇李(檇李呉地○敗必/邁反檇李音醉)○公㑹齊¶
侯衛侯于牽(牽地○牽/去賢反)公至自㑹○秋齊侯宋公¶
㑹于洮(○洮他/刀反)○天王使石尚來歸脤(脤祭肉天子祭畢/以之賜同姓諸候)¶
(親兄弟之國與之/共福〇脤市軫反)脤者何也爼實也祭肉也生曰脤熟¶
曰膰其辭石尚士也(辭猶書也〇膰/音煩本或作煩)何以知其士也天¶
<pb:KR1e0009_SBCK_011-9b>¶
子之大夫不名石尚欲書春秋(欲著名/于春秋)諌曰乆矣¶
周之不行禮於魯也請行脤貴復正也○衛丗子¶
蒯聵出奔宋(○蒯瞶苦怪/反下五怪反)衛公孟彄岀奔鄭○宋公¶
之弟辰自蕭來奔(稱弟猶未失爲弟/之行○行下孟反)○大蒐于比蒲¶
○邾子來㑹公(㑹公于/比蒲)○城莒父及霄(無冬寗/所未詳)¶
十有五年春王正月邾子來朝(○朝直/遥反)○鼷䑕食郊¶
牛牛死改卜牛(不言所食食非一處以至/死○鼷音兮處昌慮反)不敬莫大焉(定/公)¶
(不敬最大故/天災最甚)○二月卒丑楚子滅胡以胡子豹歸○夏¶
五月辛亥郊(譏不/時也)○壬申公薨于髙寢(髙寢/宫名)髙寢¶
非正也○鄭罕逹帥師伐宋○齊侯衛侯次于渠¶
蒢(渠蒢地也〇/蒢直居反)○邾子來奔䘮䘮急故以奔言之○¶
<pb:KR1e0009_SBCK_011-10a>¶
秋七月壬申弋氏卒妾辭也(不言夫人薨弋氏羊職反/哀公之母左氏作姒氏)哀¶
公之母也○八月庚辰朔日有食之○九月滕子¶
來㑹葬(邾滕魯之屬國近則來奔䘮逺則來㑹葬於長帥/之䘮同之王者書非禮○長丁丈反帥所類反)○丁¶
巳葬我君定公雨不克葬葬旣有日不爲雨止禮¶
也雨不克葬䘮不以制也戊午日下稷乃克葬(稷/昊)¶
(也下&KR0628;謂晡時〇爲于僞反/稷如字左氏作&KR0628;晡布呉反)乃急辭也不足乎日之辭也¶
(宣八年/注詳矣)○辛巳葬定弋(○定戈左/氏作定姒)○冬城漆¶
春秋榖梁卷第十一¶
　　經傳貳阡玖伯壹拾伍字　注壹阡捌伯叄拾捌字¶
　　音義伍伯捌拾伍字　仁仲　比校訖¶