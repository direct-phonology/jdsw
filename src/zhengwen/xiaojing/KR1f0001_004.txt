# -*- mode: mandoku-view -*-
#+TITLE: 孝經
#+DATE: 2016-08-10 10:17:46
#+PROPERTY: ID KR1f0001
#+PROPERTY: BASEEDITION tls
#+PROPERTY: JUAN 3
#+PROPERTY: CAT 1pre-han,經學典籍,孝經類
<pb:KR1f0001_tls_004-1a>¶
** 4 《卿大夫章》

非先王之法服
不敢服，¶
非先王之法言
不敢道，¶
非先王之德行
不敢行。¶

# dating: 6230
是故非法不言，¶
非道不行。¶
口無擇言，¶
身無擇行，¶
言滿天下無口過，¶
行滿天下無怨惡。¶
三者備矣，¶
然後能守其宗廟。¶
蓋卿、大夫之孝也。¶
《詩》云：¶
「夙夜匪懈，¶
以事一人。」

