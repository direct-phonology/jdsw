# -*- mode: mandoku-view -*-
#+TITLE: 莊子
#+DATE: 2016-08-10 10:04:30
#+PROPERTY: ID KR5c0126
#+PROPERTY: BASEEDITION CHANT
#+PROPERTY: JUAN 32
#+PROPERTY: JUAN 33
#+PROPERTY: CAT 1pre-han,哲學思想,道家
#+PROPERTY: BASEEDITION CHANT
#+PROPERTY: ID H11-06-0033
#+PROPERTY: BASEEDITION CHANT
#+PROPERTY: WITNESS chant

# src: ZHUANG 33.1.1 Guo Qingfan 1065; Wang Shumin 1293; Fang Yong 877; Chen Guying 855
# dating: 8110
<pb:KR5c0126_CHANT_033-1a>¶
** 33 天下第三十三

天下之治方術者多矣，¶
皆以其有為不可加矣。¶
古之所謂道術者，¶
果惡乎在？¶
曰：¶
「无乎不在。」¶

# src: ZHUANG 33.1.2 Guo Qingfan 1065; Wang Shumin 1293; Fang Yong 877; Chen Guying 855
# dating: 8110
曰：¶
「神何由降？¶
明何由出？」¶
「聖有所生，¶
王有所成，¶
皆原於一。」¶

# src: ZHUANG 33.1.3 Guo Qingfan 1066; Wang Shumin 1293; Fang Yong 877; Chen Guying 855
# dating: 8110
不離於宗，¶
謂之天人。¶
不離於精，¶
謂之神人。¶
不離於真，¶
謂之至人。¶
以天為宗，¶
以德為本，¶
以道為門，¶
兆於變化，¶
謂之聖人。¶

# src: ZHUANG 33.1.4 Guo Qingfan 1066; Wang Shumin 1293; Fang Yong 877; Chen Guying 855
# dating: 8110
以仁為恩，¶
以義為理，¶
以禮為行，¶
以樂為和，¶
薰然慈仁，¶
謂之君子。¶
以法為分，¶
以名為表，¶
以操為驗，¶
以稽為決，¶
其數一二三四是也，¶
百官以此相齒，¶

# src: ZHUANG 33.1.5 Guo Qingfan 1066; Wang Shumin 1293; Fang Yong 877; Chen Guying 855
# dating: 8110
以事為常，¶
以衣食為主，¶
蕃息畜藏，¶
老弱孤寡為意，¶
皆有以養，¶
民之理也。

# src: ZHUANG 33.1.6 Guo Qingfan 1067; Wang Shumin 1297; Fang Yong 877; Chen Guying 855
# dating: 8110
<pb:KR5c0126_CHANT_033-2a>¶
古之人其備乎！¶
配神明，¶
醇天地，¶
育萬物，¶
和天下，¶
澤及百姓，¶
明於本數，¶
係於末度，¶
六通四闢，¶
小大精粗，¶
其運无乎不在。¶

# src: ZHUANG 33.1.7 Guo Qingfan 1067; Wang Shumin 1297; Fang Yong 877; Chen Guying 855
# dating: 8110
其明而在數度者，¶
舊法世傳之史尚多有之。¶
其在於《詩》、¶《書》、¶《禮》、《樂》者，¶
鄒魯之士
搢紳先生多
能明之。¶

# src: ZHUANG 33.1.8 Guo Qingfan 1067; Wang Shumin 1297; Fang Yong 877; Chen Guying 855
# dating: 8110
《詩》以導志，¶
《書》以導事，¶
《禮》以導行，¶
《樂》以導和，¶
《易》以導陰陽，¶
《春秋》以導名分。¶
其數散於天下
而設於中國者，¶
百家之學時或稱而道之。

# src: ZHUANG 33.1.9 Guo Qingfan 1069; Wang Shumin 1297; Fang Yong 877; Chen Guying 855
# dating: 8110
<pb:KR5c0126_CHANT_033-3a>¶
天下大亂，¶
賢聖不明，¶
道德不一，¶
天下多得一
察焉以自好。¶
譬如耳目鼻口，¶
皆有所明，¶
不能相通。¶
猶百家眾技也，¶
皆有所長，¶
時有所用。¶

# src: ZHUANG 33.1.10 Guo Qingfan 1069; Wang Shumin 1297; Fang Yong 877; Chen Guying 855
# dating: 8110
雖然，¶
不該不徧，¶
一曲之士也。¶
判天地之美，¶
析萬物之理，¶
察古人之全，¶
寡能備於天地之美，¶
稱神明之容。¶

# src: ZHUANG 33.1.11 Guo Qingfan 1069; Wang Shumin 1297; Fang Yong 877; Chen Guying 855
# dating: 8110
是故內聖外王之道，¶
闇而不明，¶
鬱而不發，¶
天下之人
各為其所欲焉
以自為方。¶
悲夫，¶
百家往
而不反，¶
必不合矣！¶

# src: ZHUANG 33.1.12 Guo Qingfan 1069; Wang Shumin 1297; Fang Yong 877; Chen Guying 856
# dating: 8110
後世之學者，¶
不幸不見天地之純，¶
古人之大體，¶
道術將為天下裂。

# src: ZHUANG 33.2.1 Guo Qingfan 1072; Wang Shumin 1304; Fang Yong 8i2; Chen Guying 862
# dating: 8110
<pb:KR5c0126_CHANT_033-4a>¶
不侈於後世，¶
不靡於萬物，¶
不暉於數度，¶
以繩墨自矯
而備世之急，¶
古之道術有在於是者。¶
墨翟禽滑釐聞其風
而悅之，¶
為之太過，¶
已之大循。¶

# src: ZHUANG 33.2.2 Guo Qingfan 1072; Wang Shumin 1304; Fang Yong 8i2; Chen Guying 862
# dating: 8110
作為《非樂》，¶
命之曰《節用》；¶
生不歌，¶
死无服。¶
墨子氾愛
兼利而非鬭，¶
其道不怒；¶
又好學而博，¶
不異，¶
不與先王同，¶
毀古之禮樂。

# src: ZHUANG 33.2.3 Guo Qingfan 1074; Wang Shumin 1304; Fang Yong 8i2; Chen Guying 863
# dating: 8110
<pb:KR5c0126_CHANT_033-5a>¶
黃帝有《咸池》，¶
堯有《大章》，¶
舜有《大韶》，¶
禹有《大夏》，¶
湯有《大濩》，¶
文王有辟雍之樂，¶
武王周公作《武》。¶
古之喪禮，¶
貴賤有儀，¶
上下有等，¶

# src: ZHUANG 33.2.4 Guo Qingfan 1074; Wang Shumin 1304; Fang Yong 8i2; Chen Guying 863
# dating: 8110
天子棺槨七重，¶
諸侯五重，¶
大夫三重，¶
士再重。¶
今墨子獨生不歌，¶
死不服，¶
桐棺三寸
而无槨，¶
以為法式。¶

# src: ZHUANG 33.2.5 Guo Qingfan 1074; Wang Shumin 1304; Fang Yong 8i2; Chen Guying 863
# dating: 8110
以此教人，¶
恐不愛人；¶
以此自行，¶
固不愛己。¶
末敗墨子道，¶
雖然，¶
歌而非歌，¶
哭而非哭，¶
樂而非樂，¶
是果類乎？¶
其生也勤，¶
其死也薄，¶
其道大觳；¶

# src: ZHUANG 33.2.6 Guo Qingfan 1075; Wang Shumin 1304; Fang Yong 8i2; Chen Guying 863
# dating: 8110
使人憂，¶
使人悲，¶
其行難為也，¶
恐其不可以為聖人之道，¶
反天下之心，¶
天下不堪。¶
墨子雖獨能任，¶
奈天下何！¶
離於天下，¶
其去王也遠矣。

# src: ZHUANG 33.2.7 Guo Qingfan 1077; Wang Shumin 1310; Fang Yong 8i2; Chen Guying 863
# dating: 8110
<pb:KR5c0126_CHANT_033-6a>¶
墨子稱道曰：¶
「昔者禹之湮洪水，¶
決江河
而通四夷
九州也，¶
名川三百，¶
支川三千，¶
小者无數。¶
禹親自操橐耜而九雜天下之川；¶
腓无胈，¶
脛无毛，¶

# src: ZHUANG 33.2.8 Guo Qingfan 1077; Wang Shumin 1310; Fang Yong 8i2; Chen Guying 863
# dating: 8110
沐甚雨，¶
櫛疾風，¶
置萬國。¶
禹大聖也
而形勞天下也如此。」¶

# src: ZHUANG 33.2.9 Guo Qingfan 1077; Wang Shumin 1310; Fang Yong 8i2; Chen Guying 863
# dating: 8110
使後世之墨者，¶
多以裘褐為衣，¶
以跂蹻為服，¶
日夜不休，¶
以自苦為極，¶
曰：¶
「不能如此，¶
非禹之道也，¶
不足謂墨。」<pb:KR5c0126_CHANT_033-7a>¶

# src: ZHUANG 33.2.10 Guo Qingfan 1079; Wang Shumin 1311; Fang Yong 8i3; Chen Guying 863
# dating: 8110
相里勤之弟子
五侯之徒，¶
南方之墨者苦獲、¶已齒、鄧陵子之屬，¶
俱誦《墨經》，¶
而倍譎不同，¶
相謂別墨；¶
以堅白同異之辯相訾，¶
以觭偶不仵之辭相應；¶

# src: ZHUANG 33.2.11 Guo Qingfan 1079; Wang Shumin 1311; Fang Yong 8i3; Chen Guying 863
# dating: 8110
以巨子為聖人，¶
皆願為之尸，¶
冀得為其後世，¶
至今不決。

# src: ZHUANG 33.2.12 Guo Qingfan 1080; Wang Shumin 1311; Fang Yong 8i3; Chen Guying 863
# dating: 8110
<pb:KR5c0126_CHANT_033-8a>¶
墨翟禽滑釐之意則是，¶
其行則非也。¶
將使後世之墨者，必自苦以腓无胈脛无毛相進而已矣。¶
亂之上也，¶
治之下也。¶
雖然，¶
墨子真天下之好也，¶
將求之不得也，¶
雖枯槁不舍也。¶
才士也夫！<pb:KR5c0126_CHANT_033-9a>¶

# src: ZHUANG 33.3.1 Guo Qingfan 10i2; Wang Shumin 1319; Fang Yong 889; Chen Guying 870
# dating: 8110
不累於俗，¶
不飾於物，¶
不苟於人，¶
不忮於眾，¶
願天下之安寧
以活民命，¶
人我之養
畢足而止，¶
以此白心，¶
古之道術有在於是者。¶
宋鉼尹文聞其風
而悅之，¶

# src: ZHUANG 33.3.2 Guo Qingfan 10i2; Wang Shumin 1319; Fang Yong 889; Chen Guying 870
# dating: 8110
作為華山之冠以自表，¶
接萬物
以別宥為始；¶
語心之容，¶
命之曰心之行，¶
以聏合驩，¶
以調海內，¶
請欲置之以為主。¶
見侮不辱，¶
救民之鬭，¶
禁攻寢兵，¶
救世之戰。¶

# src: ZHUANG 33.3.3 Guo Qingfan 10i2; Wang Shumin 1319; Fang Yong 889; Chen Guying 870
# dating: 8110
以此周行天下，¶
上說下教，¶
雖天下不取，¶
強聒而不舍者也，¶
故曰：¶
上下見厭
而強見也。

# src: ZHUANG 33.3.4 Guo Qingfan 10i4; Wang Shumin 1320; Fang Yong 889; Chen Guying 871
# dating: 8110
<pb:KR5c0126_CHANT_033-10a>¶
雖然，¶
其為人太多，¶
其自為太少，¶
曰：¶「請欲固置五升之飯足矣。」¶
先生恐不得飽，¶
弟子雖飢，¶
不忘天下，¶
日夜不休，¶
曰：¶

# src: ZHUANG 33.3.5 Guo Qingfan 10i4; Wang Shumin 1320; Fang Yong 889; Chen Guying 871
# dating: 8110
「我必得活哉！」¶
圖傲乎救世之士哉！¶
曰：¶
「君子不為苛察，¶
不以身假物。」¶
以為无益於天下者，¶
明之不如已也，¶

# src: ZHUANG 33.3.6 Guo Qingfan 10i4; Wang Shumin 1320; Fang Yong 889; Chen Guying 871
# dating: 8110
以禁攻寢兵
為外，¶
以情欲寡淺
為內，¶
其小大精粗，¶
其行適至是而止。

# src: ZHUANG 33.4.1 Guo Qingfan 1086; Wang Shumin 1328; Fang Yong 893; Chen Guying 875
# dating: 8110
<pb:KR5c0126_CHANT_033-11a>¶
公而不黨，¶易而无私，¶決然无主，¶趣物而不兩，¶不顧於慮，¶不謀於知，¶於物无擇，¶與之俱往，¶
古之道術有在於是者。¶

# src: ZHUANG 33.4.2 Guo Qingfan 1086; Wang Shumin 1328; Fang Yong 893; Chen Guying 875
# dating: 8110
彭蒙、¶田駢、慎到聞其風而悅之，¶
齊萬物以為首，¶
曰：¶「天能覆之，而不能載之；¶
地能載之，而不能覆之；¶
大道能包之，而不能辯之。¶
知萬物皆有所可，¶
有所不可，¶
故曰：¶
選則不徧，¶
教則不至，¶
道則无遺者矣。」<pb:KR5c0126_CHANT_033-12a>¶

# src: ZHUANG 33.4.3 Guo Qingfan 1088; Wang Shumin 1330; Fang Yong 893; Chen Guying 876
# dating: 8110
是故慎到棄知去己，¶
而緣不得已，¶
泠汰於物
以為道理，¶
曰：¶「知不知，¶
將薄知而後鄰傷之者也。」¶
謑髁无任，¶
而笑天下之尚賢也；¶
縱脫无行，¶
而非天下之大聖。¶

# src: ZHUANG 33.4.4 Guo Qingfan 1088; Wang Shumin 1330; Fang Yong 893; Chen Guying 876
# dating: 8110
椎拍輐斷，¶
與物宛轉，¶
舍是與非，¶
苟可以免，¶
不師知慮，¶
不知前後，¶
魏然而已矣。¶
推而後行，¶
曳而後往，¶
若飄風之還，¶
若羽之旋，¶
若磨石之隧，¶
全而无非，¶
動靜无過，¶
未嘗有罪。¶

# src: ZHUANG 33.4.5 Guo Qingfan 1088; Wang Shumin 1330; Fang Yong 893; Chen Guying 876
# dating: 8110
是何故？¶
夫无知之物，¶
无建己之患，¶
无用知之累，¶
動靜不離於理，¶
是以終身无譽。¶

# src: ZHUANG 33.4.6 Guo Qingfan 1088; Wang Shumin 1330; Fang Yong 893; Chen Guying 876
# dating: 8110
故曰：¶
至於若无知之物而已，¶
无用賢聖，¶
夫塊不失道。¶
豪桀相與笑之曰：¶
「慎到之道，¶
非生人之行
而至死人之理，¶
適得怪焉。」<pb:KR5c0126_CHANT_033-13a>¶

# src: ZHUANG 33.4.7 Guo Qingfan 1091; Wang Shumin 1330; Fang Yong 894; Chen Guying 876
# dating: 8110
田駢亦然，¶
學於彭蒙，¶
得不教焉。¶
彭蒙之師曰：¶
「古之道人，¶
至於莫之是莫之非而已矣。¶
其風窢然，¶
惡可而言？」¶

# src: ZHUANG 33.4.8 Guo Qingfan 1091; Wang Shumin 1330; Fang Yong 894; Chen Guying 876
# dating: 8110
常反人，¶
不聚觀，¶
而不免於魭斷。¶
其所謂道非道，¶
而所言之韙不免於非。¶
彭蒙、¶田駢、慎到不知道。¶
雖然，概乎皆嘗有聞者也。

# src: ZHUANG 33.5.1 Guo Qingfan 1093; Wang Shumin 1337; Fang Yong 898; Chen Guying 880
# dating: 8110
<pb:KR5c0126_CHANT_033-14a>¶
以本為精，¶
以物為粗，¶
以有積為不足，¶
澹然獨與神明居，¶
古之道術有在於是者。¶
關尹、老聃聞其風而悅之，¶
建之以常无有，¶
主之以太一，¶
以濡弱謙下為表，¶
以空虛不毀萬物為實。¶

# src: ZHUANG 33.5.2 Guo Qingfan 1094; Wang Shumin 1337; Fang Yong 899; Chen Guying 8i1
# dating: 8110
關尹曰：¶
「在己无居，¶
形物自著。¶
其動若水，¶
其靜若鏡，¶
其應若響。¶
芴乎若亡，¶
寂乎若清。¶
同焉者和，¶
得焉者失。¶
未嘗先人而常隨人。」¶

# src: ZHUANG 33.5.3 Guo Qingfan 1095; Wang Shumin 1338; Fang Yong 899; Chen Guying 8i1
# dating: 8110
老聃曰：¶
「知其雄，¶
守其雌，¶
為天下谿；¶
知其白，¶
守其辱，¶
為天下谷。」¶
人皆取先，¶
己獨取後，¶
曰
受天下之垢；¶

# src: ZHUANG 33.5.4 Guo Qingfan 1095; Wang Shumin 1338; Fang Yong 899; Chen Guying 8i1
# dating: 8110
人皆取實，¶
己獨取虛，¶
无藏也故有餘，¶
巋然而有餘。¶
其行身也，徐而不費，¶
无為也而笑巧；¶

# src: ZHUANG 33.5.5 Guo Qingfan 1095; Wang Shumin 1338; Fang Yong 899; Chen Guying 8i1
# dating: 8110
人皆求福，¶
己獨曲全，¶
曰
苟免於咎。¶
以深為根，¶
以約為紀，¶
曰
堅則毀矣，¶
銳則挫矣。¶
常寬容於物，¶
不削於人，¶
可謂至極。¶

# src: ZHUANG 33.5.6 Guo Qingfan 1098; Wang Shumin 1338; Fang Yong 899; Chen Guying 8i1
# dating: 8110
關尹、老聃乎！¶
古之博大真人哉！<pb:KR5c0126_CHANT_033-15a>¶

# src: ZHUANG 33.6.1 Guo Qingfan 1098; Wang Shumin 1343; Fang Yong 903; Chen Guying 8i4
# dating: 8110
寂漠无形，¶
變化无常，¶
死與生與，¶
天地並與，¶
神明往與！¶
芒乎何之，¶
忽乎何適，¶
萬物畢羅，¶
莫足以歸，¶
古之道術有在於是者。¶

# src: ZHUANG 33.6.2 Guo Qingfan 1098; Wang Shumin 1343; Fang Yong 903; Chen Guying 8i4
# dating: 8110
莊周聞其風而悅之，¶
以謬悠之說，¶
荒唐之言，¶
无端崖之辭，¶
時恣縱而不儻，¶
不以觭見之也。¶
以天下為沈濁，¶
不可與莊語，¶
以巵言為曼衍，¶
以重言為真，¶
以寓言為廣。¶

# src: ZHUANG 33.6.3 Guo Qingfan 1098; Wang Shumin 1343; Fang Yong 903; Chen Guying 8i4
# dating: 8110
獨與天地精神往來，¶
而不敖倪於萬物，¶
不譴是非，¶
以與世俗處。¶
其書雖瓌瑋，¶
而連犿无傷也。¶
其辭雖參差，¶
而諔詭可觀。¶
彼其充實不可以已，¶

# src: ZHUANG 33.6.4 Guo Qingfan 1099; Wang Shumin 1343; Fang Yong 903; Chen Guying 8i4
# dating: 8110
上與造物者遊，¶
而下與外死生
无終始者為友。¶
其於本也，¶
弘大而闢，¶
深閎而肆，¶
其於宗也，¶
可謂調適而上遂矣。¶

# src: ZHUANG 33.6.5 Guo Qingfan 1099; Wang Shumin 1343; Fang Yong 903; Chen Guying 8i4
# dating: 8110
雖然，其應於化
而解於物也，¶
其理不竭，¶
其來不蛻，¶
芒乎昧乎，¶
未之盡者。

# src: ZHUANG 33.7.1 Guo Qingfan 1102; Wang Shumin 1350; Fang Yong 906; Chen Guying 887
# dating: 8110
<pb:KR5c0126_CHANT_033-16a>¶
惠施多方，¶
其書五車，¶
其道舛駁，¶
其言也不中。¶
歷物之意，¶
曰：¶
「至大无外，¶
謂之大一；¶
至小无內，¶
謂之小一。¶

# src: ZHUANG 33.7.2 Guo Qingfan 1102; Wang Shumin 1350; Fang Yong 906; Chen Guying 887
# dating: 8110
无厚，¶
不可積也，¶
其大千里。¶
天與地卑，¶
山與澤平。¶
日方中方睨，¶
物方生方死。¶
大同而與小同異，¶
此之謂小同異；¶
萬物畢同畢異，¶
此之謂大同異。¶

# src: ZHUANG 33.7.3 Guo Qingfan 1102; Wang Shumin 1350; Fang Yong 906; Chen Guying 887
# dating: 8110
南方无窮而有窮，¶
今日適越而昔來。¶
連環可解也。¶
我知天下之中央，¶
燕之北越之南是也。¶
氾愛萬物，¶
天地一體也。」<pb:KR5c0126_CHANT_033-17a>¶

# src: ZHUANG 33.8.1 Guo Qingfan 1105; Wang Shumin 1350; Fang Yong 906; Chen Guying 895
# dating: 8110
惠施以此為大，觀於天下
而曉辯者，¶
天下之辯者相與樂之。¶
卵有毛，¶
雞三足，¶
郢有天下，¶
犬可以為羊，¶
馬有卵，¶
丁子有尾，¶

# src: ZHUANG 33.8.2 Guo Qingfan 1106; Wang Shumin 1350; Fang Yong 906; Chen Guying 895
# dating: 8110
火不熱，¶
山出口，¶
輪不蹍地，¶
目不見，¶
指不至，¶
至不絕，¶
龜長於蛇，¶
矩不方，¶
規不可以為圓，¶
鑿不圍枘，¶
飛鳥之景未嘗動也，¶

# src: ZHUANG 33.8.3 Guo Qingfan 1106; Wang Shumin 1350; Fang Yong 907; Chen Guying 896
# dating: 8110
鏃矢之疾
而有不行不止之時，¶
狗非犬，¶
黃馬驪牛三，¶
白狗黑，¶
孤駒未嘗有母，¶
一尺之捶，¶
日取其半，¶
萬世不竭。¶
辯者以此與惠施相應，¶
終身无窮。

# src: ZHUANG 33.8.4 Guo Qingfan 1110; Wang Shumin 1366; Fang Yong 907; Chen Guying 896
# dating: 8110
<pb:KR5c0126_CHANT_033-18a>¶
桓團、公孫龍辯者之徒，¶
飾人之心，¶
易人之意，¶
能勝人之口，¶
不能服人之心，¶
辯者之囿也。¶
惠施日以其知與人之辯，¶
特與天下之辯者為怪，¶
此其柢也。¶

# src: ZHUANG 33.8.5 Guo Qingfan 1111; Wang Shumin 1366; Fang Yong 907; Chen Guying 896
# dating: 8110
然惠施之口談，¶
自以為最賢，¶
曰
天地其壯乎！¶
施存雄而无術。¶
南方有倚人焉
曰黃繚，¶
問天地所以不墜不陷，¶
風雨雷霆之故。¶

# src: ZHUANG 33.8.6 Guo Qingfan 1111; Wang Shumin 1366; Fang Yong 907; Chen Guying 896
# dating: 8110
惠施不辭而應，¶
不慮而對，¶
徧為萬物說，¶
說而不休，¶
多而无已，¶
猶以為寡，¶
益之以怪。¶
以反人為實
而欲以勝人為名，¶
是以與眾不適也。¶

# src: ZHUANG 33.8.7 Guo Qingfan 1111; Wang Shumin 1366; Fang Yong 907; Chen Guying 896
# dating: 8110
弱於德，¶
強於物，¶
其塗隩矣。¶
由天地之道觀惠施之能，¶
其猶一蚊一䖟之勞者也。¶
其於物也何庸！¶
夫充一尚可，¶
曰
愈貴道，¶
幾矣！¶

# src: ZHUANG 33.8.8 Guo Qingfan 1111; Wang Shumin 1366; Fang Yong 907; Chen Guying 896
# dating: 8110
惠施不能以此自寧，¶
散於萬物而不厭，¶
卒以善辯為名。¶
惜乎！¶
惠施之才，¶
駘蕩而不得，¶
逐萬物而不反，¶
是窮響以聲，¶
形與影競走也。¶
悲夫！

