# -*- mode: mandoku-view -*-
#+TITLE: 毛詩
#+DATE: 2016-08-10 10:04:50
#+PROPERTY: ID KR1c0001
#+PROPERTY: BASEEDITION tls
#+PROPERTY: JUAN 0
#+PROPERTY: CAT 1pre-han,經學典籍,詩經類
<pb:KR1c0001_tls_001-1a>¶
** 1 國風周南第一

1《關雎》
<pb:KR1c0001_tls_001-2a>¶

《關雎》、¶
后妃之德也、¶
《風》之始也，¶
所以風天下而正夫婦也。¶
故用之鄉人焉，¶
用之邦國焉。¶
《風》、¶
風也、¶
教也。¶
風以動之，¶
教以化之。¶
詩者、¶
志之所之也。¶
在心為志，¶
發言為詩。¶
情動於中而形於言，¶
言之不足故嗟歎之，¶
嗟歎之不足故永歌之。¶
永歌之不足，¶
不知手之舞之足之蹈之也。¶
情發於聲，¶
聲成文謂之音。¶
治世之音安以樂，¶
其政和。¶
亂世之音怨以怒，¶
其政乖。¶
亡國之音哀以思，¶
其民困。¶
故正得失，¶
動天地，¶
感鬼神，¶
莫近於詩。¶
先王以是經夫婦，¶
成孝敬，¶
厚人倫，¶
美教化，¶
移風俗。¶
故《詩》有六義焉，¶
一曰風，¶
二曰賦，¶
三曰比，¶
四曰興，¶
五曰雅，¶
六曰頌。¶
上以風化下，¶
下以風刺上，¶
主文而譎諫，¶
言之者無罪，¶
聞之者足以戒，¶
故曰《風》。¶
至于王道衰，¶
禮義廢，¶
政教失，¶
國異政，¶
家殊俗，¶
而《變風》、¶
《變雅》作矣。¶
國史明乎得失之迹，¶
傷人倫之廢，¶
哀刑政之苛，¶
吟詠情性以風其上，¶
達於事變而懷其舊俗者也。¶
故《變風》發乎情，¶
止乎禮義。¶
發乎情，¶
民之性也。¶
止乎禮義，¶
先王之澤也。¶
是以一國之事、¶
繫一人之本謂之《風》，¶
言天下之事、¶
形四方之風謂之《雅》。¶
雅者、¶
正也，¶
言王政之所由廢興也。¶
政有小大，¶
故有《小雅》焉，¶
有《大雅》焉。¶
《頌》者、¶
美盛德之形容，¶
以其成功告於神明者也。¶
是謂四始，¶
《詩》之至也。¶
然則《關雎》、¶
《麟趾》之化，¶
王者之《風》，¶
故繫之周公。¶
南、言化自北而南也。¶
《鵲巢》、¶
《騶虞》之德，¶
諸侯之風也，¶
先王之所以教，¶
故繫之召公。¶
《周南》、¶
《召南》，¶
正始之道，¶
王化之基。¶
是以《關雎》樂得淑女以配君子，¶
憂在進賢不淫其色；¶
哀窈窕，¶
思賢才，¶
而無傷善之心焉。¶
是《關雎》之義也。

<pb:KR1c0001_tls_001-3a>
關關雎鳩，¶
在河之洲。¶
窈窕淑女，¶
君子好逑！<pb:KR1c0001_tls_001-4a>¶

# src: SHI 001.2
# dating: 11011
參差荇菜，¶
左右流之。¶
窈窕淑女，¶
寤寐求之。¶
求之不得，¶
寤寐思服。¶
悠哉悠哉！¶
輾轉反側。

# src: SHI 001.3
# dating: 11011
<pb:KR1c0001_tls_001-5a>¶
參差荇菜，¶
左右采之。¶
窈窕淑女，¶
琴瑟友之。¶

# src: SHI 001.4
# dating: 11011
參差荇菜，¶
左右芼之。¶
窈窕淑女，¶
鍾鼓樂之。

# src: SHI 002.01
# dating: 11011
<pb:KR1c0001_tls_001-6a>¶
《關雎》五章，章四句。¶
故言三章，¶
一章章四句，¶
二章章八句。
<pb:KR1c0001_tls_001-7a>¶

2《葛覃》
<pb:KR1c0001_tls_001-8a>¶

《葛覃》、¶
后妃之本也。¶
后妃在父母家，¶
則志在於女功之事；¶
躬儉節用，¶
服澣濯之衣；¶
尊敬師傅；¶
則可以歸安父母，¶
化天下以婦道也。

<pb:KR1c0001_tls_001-9a>
葛之覃兮，¶
施于中谷，¶
維葉萋萋。¶
黃鳥于飛，¶
集于灌木，¶
其鳴喈喈。

# src: SHI 002.2
# dating: 11011
<pb:KR1c0001_tls_001-10a>¶
葛之覃兮，¶
施于中谷，¶
維葉莫莫。¶
是刈是濩，¶
為絺為綌，¶
服之無斁。

# src: SHI 002.3
# dating: 11011
<pb:KR1c0001_tls_001-11a>¶
言告師氏，¶
言告言歸。¶
薄汙我私，¶
薄澣我衣。¶
害澣害否？¶
歸寧父母！<pb:KR1c0001_tls_001-12a>¶

# src: SHI 003.1
# dating: 11011
《葛覃》三章，¶
章六句。
<pb:KR1c0001_tls_001-13a>¶

3《卷耳》
<pb:KR1c0001_tls_001-14a>¶

《卷耳》、¶
后妃之志也。¶
又當輔佐君子，¶
求賢審官。¶
知臣下之勤勞，¶
內有進賢之志，¶
而無險詖私謁之心，¶
朝夕思念，¶
至於憂勤也。

<pb:KR1c0001_tls_001-15a>
采采卷耳，¶
不盈頃筐。¶
嗟我懷人，¶
寘彼周行。

# src: SHI 003.2
# dating: 11011
<pb:KR1c0001_tls_001-16a>¶
陟彼崔嵬，¶
我馬虺隤。¶
我姑酌彼金罍，¶
維以不永懷！<pb:KR1c0001_tls_001-17a>¶

# src: SHI 003.3
# dating: 11011
陟彼高岡，¶
我馬玄黃。¶
我姑酌彼兕觥，¶
維以不永傷！<pb:KR1c0001_tls_001-18a>¶

# src: SHI 003.4
# dating: 11011
陟彼砠矣，¶
我馬瘏矣，¶
我僕痡矣，¶
云何吁矣！<pb:KR1c0001_tls_001-19a>¶

# src: SHI 004.1
# dating: 11011
《卷耳》四章，章四句。
<pb:KR1c0001_tls_001-20a>¶

4《樛木》
<pb:KR1c0001_tls_001-21a>¶

《樛木》、¶
后妃逮下也。¶
言能逮下，¶
而無嫉妬之心焉。

<pb:KR1c0001_tls_001-22a>南有樛木，¶
葛藟纍之。¶
樂只君子！¶
福履綏之。

# src: SHI 004.2
# dating: 11011
<pb:KR1c0001_tls_001-23a>¶
南有樛木，¶
葛藟荒之。¶
樂只君子！¶
福履將之。

# src: SHI 004.3
# dating: 11011
<pb:KR1c0001_tls_001-24a>¶
南有樛木，¶
葛藟縈之。¶
樂只君子！¶
福履成之。

# src: SHI 005.1
# dating: 11011
<pb:KR1c0001_tls_001-25a>¶
《樛木》三章，章四句。
<pb:KR1c0001_tls_001-26a>¶

5《螽斯》
<pb:KR1c0001_tls_001-27a>¶

《螽斯》、¶
后妃子孫眾多也。¶
言若螽斯。¶
不妬忌，¶
則子孫眾多也。

<pb:KR1c0001_tls_001-28a>螽斯羽，¶
詵詵兮。¶
宜爾子孫，振振兮！<pb:KR1c0001_tls_001-29a>¶

# src: SHI 005.2
# dating: 11011
螽斯羽，¶
薨薨兮。¶
宜爾子孫，繩繩兮。

# src: SHI 005.3
# dating: 11011
<pb:KR1c0001_tls_001-30a>¶
螽斯羽，¶
揖揖兮。¶
宜爾子孫，蟄蟄兮！<pb:KR1c0001_tls_001-31a>¶

《螽斯》三章，¶
章四句。
<pb:KR1c0001_tls_001-32a>¶

6《桃夭》
<pb:KR1c0001_tls_001-33a>¶

《桃夭》、¶
后妃之所致也。¶
不妬忌，¶
則男女以正，¶
婚姻以時，國無鰥民

# src: SHI 006.1
# dating: 11011
也。

<pb:KR1c0001_tls_001-34a>桃之夭夭，¶
灼灼其華。¶
之子于歸，¶
宜其室家。

# src: SHI 006.2
# dating: 11011
<pb:KR1c0001_tls_001-35a>¶
桃之夭夭，¶
有蕡其實。¶
之子于歸，¶
宜其家室。

# src: SHI 006.3
# dating: 11011
<pb:KR1c0001_tls_001-36a>¶
桃之夭夭，¶
其葉蓁蓁。¶
之子于歸，¶
宜其家人。

# src: SHI 007.1
# dating: 11011
<pb:KR1c0001_tls_001-37a>¶
《桃夭》三章，章四句。
<pb:KR1c0001_tls_001-38a>¶

7《兔罝》
<pb:KR1c0001_tls_001-39a>¶

《兔罝》、¶
后妃之化也。¶
《關雎》之化行，¶
則莫不好德，¶
賢人眾多也。

<pb:KR1c0001_tls_001-40a>肅肅兔罝，¶
椓之丁丁。¶
赳赳武夫，¶
公侯干城。

# src: SHI 007.2
# dating: 11011
<pb:KR1c0001_tls_001-41a>¶
肅肅兔罝，¶
施于中逵。¶
赳赳武夫，¶
公侯好仇。

# src: SHI 007.3
# dating: 11011
<pb:KR1c0001_tls_001-42a>¶
肅肅兔罝，¶
施于中林。¶
赳赳武夫，¶
公侯腹心。

# src: SHI 008.1
# dating: 11011
<pb:KR1c0001_tls_001-43a>¶
《兔罝》三章，章四句。
<pb:KR1c0001_tls_001-44a>¶

8《芣苢》
<pb:KR1c0001_tls_001-45a>¶

《芣苢》、¶
后妃之美也。¶
和平，¶
則婦人樂有子矣。

<pb:KR1c0001_tls_001-46a>采采芣苢，¶
薄言采之。¶
采采芣苢，¶
薄言有之。

# src: SHI 008.2
# dating: 11011
<pb:KR1c0001_tls_001-47a>¶
采采芣苢，¶
薄言掇之。¶
采采芣苢，¶
薄言捋之。

# src: SHI 008.3
# dating: 11011
<pb:KR1c0001_tls_001-48a>¶
采采芣苢，¶
薄言袺之。¶
采采芣苢，¶
薄言襭之。

# src: SHI 009.1
# dating: 11011
<pb:KR1c0001_tls_001-49a>¶
《芣苢》三章，¶
章四句。
<pb:KR1c0001_tls_001-50a>¶

9《漢廣》
<pb:KR1c0001_tls_001-51a>¶

《漢廣》、¶
德廣所及也。¶
文王之道被于南國，¶
美化行乎江漢之域，¶
無思犯禮，¶
求而不可得也。

<pb:KR1c0001_tls_001-52a>
南有喬木，¶
不可休息。¶
漢有游女，¶
不可求思。¶
漢之廣矣，¶
不可泳思。¶
江之永矣，¶
不可方思。

# src: SHI 009.2
# dating: 11011
<pb:KR1c0001_tls_001-53a>¶
翹翹錯薪！¶
言刈其楚。¶
之子于歸？¶
言秣其馬。¶
漢之廣矣，¶
不可泳思。¶
江之永矣，¶
不可方思。

# src: SHI 009.3
# dating: 11011
<pb:KR1c0001_tls_001-54a>¶
翹翹錯薪！¶
言刈其蔞。¶
之子于歸？¶
言秣其駒。¶
漢之廣矣，¶
不可泳思。¶
江之永矣，¶
不可方思。

<pb:KR1c0001_tls_001-55a>¶
《漢廣》三章，¶
章八句。
<pb:KR1c0001_tls_001-56a>¶

10《汝墳》
<pb:KR1c0001_tls_001-57a>¶

《汝墳》、¶
道化行也。¶
文王之化行乎汝墳之國，婦人能

# src: SHI 010.1
# dating: 11011
閔其君子，¶
猶勉之以正也。

<pb:KR1c0001_tls_001-58a>遵彼汝墳，¶
伐其條枚。¶
未見君子，¶
惄如調飢！<pb:KR1c0001_tls_001-59a>¶

# src: SHI 010.2
# dating: 11011
遵彼汝墳，¶
伐其條肄。¶
既見君子，¶
不我遐棄？<pb:KR1c0001_tls_001-60a>¶

# src: SHI 010.3
# dating: 11011
魴魚赬尾，¶
王室如燬。¶
雖則如燬，¶
父母孔邇！<pb:KR1c0001_tls_001-61a>¶

# src: SHI 011.1
# dating: 11011
《汝墳》三章，¶
章四句。
<pb:KR1c0001_tls_001-62a>¶

11《麟之趾》
<pb:KR1c0001_tls_001-63a>¶

《麟之趾》、¶
《關雎》之應也。¶
《關雎》之化行，¶
則天下無犯非禮。¶
雖衰世之公子皆信厚如麟趾之時也。

<pb:KR1c0001_tls_001-64a>
麟之趾，¶
振振公子。¶
于嗟麟兮！<pb:KR1c0001_tls_001-65a>¶

# src: SHI 011.2
# dating: 11011
麟之定，¶
振振公姓。¶
于嗟麟兮！<pb:KR1c0001_tls_001-66a>¶

# src: SHI 011.3
# dating: 11011
麟之角，¶
振振公族。¶
于嗟麟兮！<pb:KR1c0001_tls_001-67a>¶

《麟之趾》三章，¶
章三句。

# src: SHI 012.1
# dating: 11011
<pb:KR1c0001_tls_001-68a>
周南之國十一篇，¶
三十六章，¶
百五十九句。



