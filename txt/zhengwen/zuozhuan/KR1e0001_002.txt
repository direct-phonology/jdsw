# -*- mode: mandoku-view -*-
#+TITLE: 春秋左傳
#+DATE: 2016-08-10 10:06:43
#+PROPERTY: ID KR1e0001
#+PROPERTY: BASEEDITION tls
#+PROPERTY: JUAN 1
#+PROPERTY: CAT 1pre-han,經學典籍,春秋類

# src: ZUO Huan 1.1 (711 B.C.); Y.i2; Wa2ng Sho3uqia1n et al. 57; tr. Legge 36
# dating: 8120
<pb:KR1e0001_tls_002-1a>¶
** 2 桓公

A2.1《桓公元年經》
<pb:KR1e0001_tls_002-2a>¶

A2.1.1元年春，¶
王正月，¶
公即位。
<pb:KR1e0001_tls_002-3a>¶

A2.1.2三月，¶
公會鄭伯于垂，¶
鄭伯以璧假許田。
<pb:KR1e0001_tls_002-4a>¶

A2.1.3夏四月丁未，¶
公及鄭伯盟于越。
<pb:KR1e0001_tls_002-5a>¶

A2.1.4秋，¶
大水。
<pb:KR1e0001_tls_002-6a>¶

A2.1.5冬十月。
<pb:KR1e0001_tls_002-7a>¶

B2.1《桓公元年傳》
<pb:KR1e0001_tls_002-8a>¶

B2.1.1元年春，¶
公即位，¶
修好于鄭。¶
鄭人請復祀周公，¶
卒易祊田。¶
公許之。¶
三月，¶
鄭伯以璧假許田，¶
為周公，¶
祊故也。<pb:KR1e0001_tls_002-9a>¶

# src: ZUO Huan 1.2 (711 B.C.); Y.i2; Wa2ng Sho3uqia1n et al. 57; tr. Legge 36
# dating: 8120
B2.1.2夏四月丁未，¶
公及鄭伯盟于越，¶
結祊成也。¶
盟曰：¶
「渝盟，¶
無享國！」<pb:KR1e0001_tls_002-10a>¶

# src: ZUO Huan 1.3 (711 B.C.); Y.i2; Wa2ng Sho3uqia1n et al. 57
# dating: 8120
B2.1.3秋，¶
大水。¶
凡平原出水為大水。<pb:KR1e0001_tls_002-11a>¶

# src: ZUO Huan 1.4 (711 B.C.); Y.i2; Wa2ng Sho3uqia1n et al. 57; tr. Legge 36
# dating: 8120
B2.1.4冬，¶
鄭伯拜盟。<pb:KR1e0001_tls_002-12a>¶

# src: ZUO Huan 1.5 (711 B.C.); Y.i3; Wa2ng Sho3uqia1n et al. 57; tr. Legge 36
# dating: 8120
B2.1.5宋華父督見孔父之妻于路，¶
目逆而送之，¶
曰：¶
「美而豔。」<pb:KR1e0001_tls_002-13a>¶

# src: ZUO Huan 2.1.2(710 B.C.); Y.85; Wa2ng Sho3uqia1n et al. 58; tr. Legge 39
# dating: 8120
A2.2《桓公二年經》
<pb:KR1e0001_tls_002-14a>¶

A2.2.1二年春，¶
王正月戊申，¶
宋督弒其君與夷及其大夫孔父。
<pb:KR1e0001_tls_002-15a>¶

A2.2.2滕子來朝。
<pb:KR1e0001_tls_002-16a>¶

A2.2.3三月，¶
公會齊侯、¶
陳侯、¶
鄭伯于稷，¶
以成宋亂。
<pb:KR1e0001_tls_002-17a>¶

A2.2.4夏四月，¶
取郜大鼎于宋。¶
戊申，¶
納于大廟。
<pb:KR1e0001_tls_002-18a>¶

A2.2.5秋七月，¶
杞侯來朝。
<pb:KR1e0001_tls_002-19a>¶

A2.2.6蔡侯、¶
鄭伯會于鄧。
<pb:KR1e0001_tls_002-20a>¶

A2.2.7九月，¶
入杞。
<pb:KR1e0001_tls_002-21a>¶

A2.2.8公及戎盟于唐。
<pb:KR1e0001_tls_002-22a>¶

A2.2.9冬，¶
公至自唐。
<pb:KR1e0001_tls_002-23a>¶

B2.2《桓公二年傳》
<pb:KR1e0001_tls_002-24a>¶

B2.2.1二年春，¶
宋督攻孔氏，¶
殺孔父而取其妻，¶
公怒，¶
督懼，¶
遂弒殤公。
<pb:KR1e0001_tls_002-25a>¶

君子以督為有無君之心，¶
而後動於惡，¶
故先書弒其君。<pb:KR1e0001_tls_002-26a>¶

# src: ZUO Huan 2.1.3 (710 B.C.); Y.85; Wa2ng Sho3uqia1n et al. 58
# dating: 8120
會于稷，¶
以成宋亂，¶
為賂故，¶
立華氏也。<pb:KR1e0001_tls_002-27a>¶

# src: ZUO Huan 2.1.4 (710 B.C.); Y.85; Wa2ng Sho3uqia1n et al. 58; tr. Legge 39
# dating: 8120
宋殤公立，¶
十年十一戰，¶
民不堪命。¶
孔父嘉為司馬，¶
督為大宰，¶
故因民之不堪命，¶
先宣言曰：¶
「司馬則然。」¶
已殺孔父而弒殤公，¶

# src: ZUO Huan 2.1.5 (710 B.C.); Y.85; Wa2ng Sho3uqia1n et al. 58; tr. Legge 39
# dating: 8120
召莊公于鄭
而立之，¶
以親鄭。¶
以郜大鼎賂公，¶
齊、陳、¶
鄭皆有賂，¶
故遂相宋公。<pb:KR1e0001_tls_002-28a>¶

# src: ZUO Huan 2.2.1 (710 B.C.); Y.86; Wa2ng Sho3uqia1n et al. 60; tr. Legge 40
# dating: 8120
B2.2.2夏四月，¶
取郜大鼎于宋。¶
戊申，¶
納于大廟，¶
非禮也。¶
臧哀伯諫曰：¶
「君人者，¶
將昭德塞違，¶
以臨照百官，¶

# src: ZUO Huan 2.2.2(710 B.C.); Y.86; Wa2ng Sho3uqia1n et al. 60; tr. Legge 40
# dating: 8120
猶懼或失之，¶
故昭令德
以示子孫：¶
是以清廟茅屋，¶
大路越席，¶
大羹不致，¶
粢食不鑿，¶
昭其儉也。¶

# src: ZUO Huan 2.2.3 (710 B.C.); Y.87; Wa2ng Sho3uqia1n et al. 60; tr. Legge 40
# dating: 8120
袞、冕、¶
黻、珽，¶
帶、裳、¶
幅、舄，¶
衡、紞、¶
紘、綖，¶
昭其度也。¶

# src: ZUO Huan 2.2.4 (710 B.C.); Y.88; Wa2ng Sho3uqia1n et al. 60; tr. Legge 40
# dating: 8120
藻、率、¶
鞞、
鞛，¶
鞶、厲、¶
游、纓，¶
昭其數也。¶
火、龍、¶
黼、黻，¶
昭其文也。¶
五色比象，¶
昭其物也。¶
鍚、鸞、¶
和、鈴，¶
昭其聲也。¶
三辰旂旗，¶
昭其明也。¶

# src: ZUO Huan 2.2.5 (710 B.C.); Y.89; Wa2ng Sho3uqia1n et al. 60; tr. Legge 40
# dating: 8120
夫德、¶
儉而有度，¶
登降有數，¶
文、物以紀之，¶
聲、明以發之，¶
以臨照百官。¶
百官於是乎戒懼，¶
而不敢易紀律。¶

# src: ZUO Huan 2.2.6 (710 B.C.); Y.89; Wa2ng Sho3uqia1n et al. 60; tr. Legge 40
# dating: 8120
今滅德
立違，¶
而寘其賂器於大廟，¶
以明示百官。¶
百官象之，¶
其又何誅焉？¶
國家之敗，¶
由官邪也。¶

# src: ZUO Huan 2.2.7(710 B.C.); Y.89; Wa2ng Sho3uqia1n et al. 60; tr. Legge 40
# dating: 8120
官之失德，¶
寵賂章也。¶
郜鼎在廟，¶
章孰甚焉？¶
武王克商，¶
遷九鼎于雒邑，¶
義士猶或非之，¶
而況將昭違亂之賂器於大廟，¶
其若之何？」¶

# src: ZUO Huan 2.2.8 (710 B.C.); Y.90; Wa2ng Sho3uqia1n et al. 60; tr. Legge 40
# dating: 8120
公不聽。<pb:KR1e0001_tls_002-29a>¶
周內史聞之，¶
曰；¶
「臧孫達其有後於魯乎！¶
君違，¶
不忘諫之以德。」<pb:KR1e0001_tls_002-30a>¶

# src: ZUO Huan 2.3 (710 B.C.); Y.90; Wa2ng Sho3uqia1n et al. 63; tr. missing
# dating: 8120
B2.2.3秋七月，¶
杞侯來朝，¶
不敬。¶
杞侯歸，¶
乃謀伐之。<pb:KR1e0001_tls_002-31a>¶

# src: ZUO Huan 2.4 (710 B.C.); Y.90; Wa2ng Sho3uqia1n et al. 63; tr. missing
# dating: 8120
B2.2.4蔡侯、¶
鄭伯會于鄧，¶
始懼楚也。<pb:KR1e0001_tls_002-32a>¶

# src: ZUO Huan 2.5 (710 B.C.); Y.91; Wa2ng Sho3uqia1n et al. 63; tr. missing
# dating: 8120
B2.2.5九月，¶
入杞，¶
討不敬也。<pb:KR1e0001_tls_002-33a>¶

# src: ZUO Huan 2.6 (710 B.C.); Y.91; Wa2ng Sho3uqia1n et al. 63; tr. missing
# dating: 8120
B2.2.6公及戎盟于唐，¶
脩舊好也。<pb:KR1e0001_tls_002-34a>¶

# src: ZUO Huan 2.7.1(710 B.C.); Y.91; Wa2ng Sho3uqia1n et al. 63; tr. missing
# dating: 8120
B2.2.7冬，¶
公至自唐，¶
告于廟也。<pb:KR1e0001_tls_002-35a>¶

# src: ZUO Huan 2.7.2 (710 B.C.); Y.91; Wa2ng Sho3uqia1n et al. 63; tr. Legge 40
# dating: 8120
凡公行，¶
告于宗廟；¶
反行，¶
飲至、舍爵、策勳焉，¶
禮也。<pb:KR1e0001_tls_002-36a>¶

# src: ZUO Huan 2.7.3 (710 B.C.); Y.91; Wa2ng Sho3uqia1n et al. 63; tr. Legge 40
# dating: 8120
特相會，¶
往來稱地，¶
讓事也。¶
自參以上，¶
則往稱地，¶
來稱會，¶
成事也。<pb:KR1e0001_tls_002-37a>¶

# src: ZUO Huan 2.8.1(710 B.C.); Y.91; Wa2ng Sho3uqia1n et al. 65; tr. Legge 40
# dating: 8120
B2.2.8初，¶
晉穆侯之夫人姜氏
以條之役生太子，¶
命之曰仇。¶
其弟以千畝之戰生，¶
命之曰成師。<pb:KR1e0001_tls_002-38a>¶

# src: ZUO Huan 2.8.2 (710 B.C.); Y.92; Wa2ng Sho3uqia1n et al. 65; tr. Legge 40
# dating: 8120
師服曰：¶
「異哉，¶
君之名子也！¶
夫名以制義，¶
義以出禮，¶
禮以體政，¶
政以正民，¶
是以政成而民聽。¶
易則生亂。¶

# src: ZUO Huan 2.8.3 (710 B.C.); Y.92; Wa2ng Sho3uqia1n et al. 65; tr. Legge 40
# dating: 8120
嘉耦曰妃，¶
怨耦曰仇，¶
古之命也。¶
今君命大子曰仇，¶
弟曰成師，¶
始兆亂矣。¶
兄其替乎！」<pb:KR1e0001_tls_002-39a>¶

# src: ZUO Huan 2.8.4 (710 B.C.); Y.93; Wa2ng Sho3uqia1n et al. 65; tr. Legge 40
# dating: 8120
惠之二十四年，¶
晉始亂，¶
故封桓叔于曲沃。¶
靖侯之孫欒賓傅之。<pb:KR1e0001_tls_002-40a>¶

# src: ZUO Huan 2.8.5 (710 B.C.); Y.94; Wa2ng Sho3uqia1n et al. 65; tr. Legge 41
# dating: 8120
師服曰：¶
「吾聞國家之立也，¶
本大而末小，¶
是以能固。¶
故天子建國，¶
諸侯立家，¶
卿置側室，¶
大夫有貳宗，¶
士有隸子弟，¶
庶人、工、商¶
各有分親，¶
皆有等衰。¶

# src: ZUO Huan 2.8.6 (710 B.C.); Y.95; Wa2ng Sho3uqia1n et al. 65; tr. Legge 40
# dating: 8120
是以民服事其上，¶
而下無覬覦。¶
今晉，¶
甸侯也，¶
而建國。¶
本既弱矣，¶
其能久乎？」<pb:KR1e0001_tls_002-41a>¶

# src: ZUO Huan 2.8.7(710 B.C.); Y.95; Wa2ng Sho3uqia1n et al. 65; tr. Legge 41
# dating: 8120
惠之三十年，¶
晉潘父弒昭侯
而立桓叔，¶
不克。¶
晉人立孝侯。¶
惠之四十五年，¶
曲沃莊伯伐翼，¶
弒孝侯。¶

# src: ZUO Huan 2.8.8(710 B.C.); Y.95; Wa2ng Sho3uqia1n et al. 65; tr. Legge 41
# dating: 8120
翼人立其弟鄂侯。¶
鄂侯生哀侯。¶
哀侯侵陘庭之田。¶
陘庭南鄙啟曲沃伐翼。<pb:KR1e0001_tls_002-42a>¶

# src: ZUO Huan 3.1 (709 B.C.); Ya2ng Bo2ju4n 97; Wa2ng Sho3uqia1n et al. 68; tr. Legge 42
# dating: 8120
A2.3《桓公三年經》
<pb:KR1e0001_tls_002-43a>¶

A2.3.1三年春正月，¶
公會齊侯于嬴。
<pb:KR1e0001_tls_002-44a>¶

A2.3.2夏，¶
齊侯、¶
衛侯胥命于蒲。
<pb:KR1e0001_tls_002-45a>¶

A2.3.3六月，¶
公會杞侯于郕。
<pb:KR1e0001_tls_002-46a>¶

A2.3.4秋七月壬辰朔，¶
日有食之，¶
既。
<pb:KR1e0001_tls_002-47a>¶

A2.3.5公子翬如齊逆女。
<pb:KR1e0001_tls_002-48a>¶

A2.3.6九月，¶
齊侯送姜氏于讙。
<pb:KR1e0001_tls_002-49a>¶

A2.3.7公會齊侯于讙。
<pb:KR1e0001_tls_002-50a>¶

A2.3.8夫人姜氏至自齊。
<pb:KR1e0001_tls_002-51a>¶

A2.3.9冬，¶
齊侯使其弟年來聘。
<pb:KR1e0001_tls_002-52a>¶

A2.3.10有年。
<pb:KR1e0001_tls_002-53a>¶

B2.3《桓公三年傳》
<pb:KR1e0001_tls_002-54a>¶

B2.3.1三年春，¶
曲沃武公伐翼，¶
次于陘庭。¶
韓萬御戎，¶
梁弘為右。¶
逐翼侯于汾隰，¶
驂絓而止，¶
夜獲之，¶
及欒共叔。<pb:KR1e0001_tls_002-55a>¶

# src: ZUO Huan 3.2 (709 B.C.); Ya2ng Bo2ju4n 98; Wa2ng Sho3uqia1n et al. 68; tr. misssing
# dating: 8120
B2.3.2會于嬴，¶
成昏于齊也。<pb:KR1e0001_tls_002-56a>¶

# src: ZUO Huan 3.3 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. missing
# dating: 8120
B2.3.3夏，¶
齊侯、¶
衛侯胥命于蒲，¶
不盟也。<pb:KR1e0001_tls_002-57a>¶

# src: ZUO Huan 3.4 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. missing
# dating: 8120
B2.3.4公會杞侯于郕，¶
杞求成也。<pb:KR1e0001_tls_002-58a>¶

# src: ZUO Huan 3.5 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. missing
# dating: 8120
B2.3.5秋，¶
公子翬如齊逆女。¶
修先君之好，¶
故曰¶
「公子」。<pb:KR1e0001_tls_002-59a>¶

# src: ZUO Huan 3.6.1 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. Legge 42
# dating: 8120
B2.3.6齊侯送姜氏于讙，¶
非禮也。¶
凡公女，¶
嫁于敵國，¶
姊妹，¶
則上卿送之，¶
以禮於先君；¶
公子，¶
則下卿送之。¶

# src: ZUO Huan 3.6.2 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. Legge 43
# dating: 8120
於大國，¶
雖公子，¶
亦上卿送之。¶
於天子，¶
則諸卿皆行，¶
公不自送。¶
於小國，¶
則上大夫送之。<pb:KR1e0001_tls_002-60a>¶

# src: ZUO Huan 3.7 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. missing
# dating: 8120
B2.3.7冬，¶
齊仲年來聘，¶
致夫人也。<pb:KR1e0001_tls_002-61a>¶

# src: ZUO Huan 3.8 (709 B.C.); Ya2ng Bo2ju4n 99; Wa2ng Sho3uqia1n et al. 68; tr. Legge 43
# dating: 8120
B2.3.8芮伯萬之母芮姜惡芮伯之多寵人也，¶
故逐之，¶
出居于魏。<pb:KR1e0001_tls_002-62a>¶

# src: ZUO Huan 4.1 (708 B.C.); Ya2ng Bo2ju4n 101; Wa2ng Sho3uqia1n et al. 70
# dating: 8120
A2.4《桓公四年經》
<pb:KR1e0001_tls_002-63a>¶

A2.4.1四年春正月，¶
公狩于郎。
<pb:KR1e0001_tls_002-64a>¶

A2.4.2夏，¶
天王使宰渠伯糾來聘。
<pb:KR1e0001_tls_002-65a>¶

B2.4《桓公四年傳》
<pb:KR1e0001_tls_002-66a>¶

B2.4.1四年春正月，¶
公狩于郎。¶
書
時，¶
禮也。<pb:KR1e0001_tls_002-67a>¶

# src: ZUO Huan 4.2 (708 B.C.); Ya2ng Bo2ju4n 101; Wa2ng Sho3uqia1n et al. 70
# dating: 8120
B2.4.2夏，¶
周宰渠伯糾來聘。¶
父在，¶
故名。<pb:KR1e0001_tls_002-68a>¶

# src: ZUO Huan 4.3 (708 B.C.); Ya2ng Bo2ju4n 101; Wa2ng Sho3uqia1n et al. 70; tr. Legge 43
# dating: 8120
B2.4.3秋，¶
秦師侵芮，¶
敗焉，¶
小之也。<pb:KR1e0001_tls_002-69a>¶

# src: ZUO Huan 4.4 (708 B.C.); Ya2ng Bo2ju4n 102; Wa2ng Sho3uqia1n et al. 70; tr. Legge 43
# dating: 8120
B2.4.4冬，¶
王師、¶
秦師圍魏，¶
執芮伯以歸。<pb:KR1e0001_tls_002-70a>¶

# src: ZUO Huan 5.1 (707 B.C.); Ya2ng Bo2ju4n 104; Wa2ng Sho3uqia1n et al. 71; tr. Legge 45
# dating: 8120
A2.5《桓公五年經》
<pb:KR1e0001_tls_002-71a>¶

A2.5.1五年春正月，¶
甲戌，¶
己丑，¶
陳侯鮑卒。
<pb:KR1e0001_tls_002-72a>¶

A2.5.2夏，¶
齊侯、¶
鄭伯如紀。
<pb:KR1e0001_tls_002-73a>¶

A2.5.3天王使仍叔之子來聘。
<pb:KR1e0001_tls_002-74a>¶

A2.5.4葬陳桓公。
<pb:KR1e0001_tls_002-75a>¶

A2.5.5城祝丘。
<pb:KR1e0001_tls_002-76a>¶

A2.5.6秋，¶
蔡人、¶
衛人、¶
陳人從王伐鄭。
<pb:KR1e0001_tls_002-77a>¶

A2.5.7大雩。
<pb:KR1e0001_tls_002-78a>¶

A2.5.8螽。
<pb:KR1e0001_tls_002-79a>¶

A2.5.9冬，¶
州公如曹。
<pb:KR1e0001_tls_002-80a>¶

B2.5《桓公五年傳》
<pb:KR1e0001_tls_002-81a>¶

B2.5.1五年春正月，¶
甲戌、¶
己丑，¶
陳侯鮑卒。¶
再赴也。¶
於是陳亂，¶
文公子佗殺太子免
而代之。¶
公疾病而亂作，¶
國人分散，¶
故再赴。<pb:KR1e0001_tls_002-82a>¶

# src: ZUO Huan 5.2 (707 B.C.); Ya2ng Bo2ju4n 104; Wa2ng Sho3uqia1n et al. 71; tr. Legge 45
# dating: 8120
B2.5.2夏，¶
齊侯、¶
鄭伯朝于紀，¶
欲以襲之。¶
紀人知之。<pb:KR1e0001_tls_002-83a>¶

# src: ZUO Huan 5.3.1 (707 B.C.); Ya2ng Bo2ju4n 104; Wa2ng Sho3uqia1n et al. 71; tr. Legge 45
# dating: 8120
B2.5.3王奪鄭伯政，¶
鄭伯不朝。¶
秋，
王以諸侯伐鄭，¶
鄭伯禦之。<pb:KR1e0001_tls_002-84a>¶

# src: ZUO Huan 5.3.2 (707 B.C.); Ya2ng Bo2ju4n 105; Wa2ng Sho3uqia1n et al. 72; tr. Legge 45
# dating: 8120
王為中軍；¶
虢公林父將右軍，¶
蔡人、¶
衛人屬焉；¶
周公黑肩將左軍，¶
陳人屬焉。<pb:KR1e0001_tls_002-85a>¶
鄭子元請為左拒，¶
以當蔡人、¶
衛人；¶
為右拒，¶
以當陳人，¶

# src: ZUO Huan 5.3.3 (707 B.C.); Ya2ng Bo2ju4n 105; Wa2ng Sho3uqia1n et al. 72; tr. Legge 45
# dating: 8120
曰：¶
「陳亂，¶
民莫有鬭心。¶
若先犯之，¶
必奔。¶
王卒顧之，¶
必亂。¶
蔡、衛不枝，¶
固將先奔。¶
既而萃於王卒，¶
可以集事。」¶

# src: ZUO Huan 5.3.4 (707 B.C.); Ya2ng Bo2ju4n 105; Wa2ng Sho3uqia1n et al. 72; tr. Legge 46
# dating: 8120
從之。¶
曼伯為右拒，¶
祭仲足為左拒，¶
原繁、¶
高渠彌以中軍奉公，¶
為魚麗之陳。¶
先偏後伍。¶
伍承彌縫。<pb:KR1e0001_tls_002-86a>¶

# src: ZUO Huan 5.3 .5(707 B.C.); Ya2ng Bo2ju4n 106; Wa2ng Sho3uqia1n et al. 72; tr. Legge 46
# dating: 8120
戰于繻葛。¶
命二拒曰：¶
「旝動而鼓！」¶
蔡、衛、¶
陳皆奔，¶
王卒亂，¶
鄭師合以攻之，¶
王卒大敗。¶
祝聃射王中肩，¶
王不能軍。¶

# src: ZUO Huan 5.3.6 (707 B.C.); Ya2ng Bo2ju4n 106; Wa2ng Sho3uqia1n et al. 72; tr. Legge 46
# dating: 8120
祝聃請從之。¶
公曰：¶
「君子不欲多上人，¶
況敢陵天子乎？¶
苟自救也，¶
社稷無隕，¶
多矣。」<pb:KR1e0001_tls_002-87a>¶
夜，¶
鄭伯使祭足勞王，¶
且問左右。<pb:KR1e0001_tls_002-88a>¶

# src: ZUO Huan 5.4 (707 B.C.); Ya2ng Bo2ju4n 106; Wa2ng Sho3uqia1n et al. 74; tr. missing
# dating: 8120
B2.5.4仍叔之子，¶
弱也。<pb:KR1e0001_tls_002-89a>¶

# src: ZUO Huan 5.5 (707 B.C.); Ya2ng Bo2ju4n 106; Wa2ng Sho3uqia1n et al. 74; tr. Legge 46
# dating: 8120
B2.5.5秋，¶
大雩。¶
書
不時也。¶
凡祀，¶
啟蟄而郊，¶
龍見而雩，¶
始殺而嘗，¶
閉蟄而烝。¶
過則書。<pb:KR1e0001_tls_002-90a>¶

# src: ZUO Huan 5.6 (707 B.C.); Ya2ng Bo2ju4n 108; Wa2ng Sho3uqia1n et al. 74; tr. Legge 46
# dating: 8120
B2.5.6冬，¶
淳于公如曹。¶
度其國危，¶
遂不復。<pb:KR1e0001_tls_002-91a>¶

# src: ZUO Huan 6.1 (706 B.C.); Ya2ng Bo2ju4n 109; Wa2ng Sho3uqia1n et al. 75; tr. Legge 48
# dating: 8120
A2.6《桓公六年經》
<pb:KR1e0001_tls_002-92a>¶

A2.6.1六年春正月，¶
寔來。
<pb:KR1e0001_tls_002-93a>¶

A2.6.2夏四月，¶
公會紀侯于成。
<pb:KR1e0001_tls_002-94a>¶

A2.6.3秋八月壬午，¶
大閱。
<pb:KR1e0001_tls_002-95a>¶

A2.6.4蔡人殺陳佗。
<pb:KR1e0001_tls_002-96a>¶

A2.6.5九月丁卯，¶
子同生。
<pb:KR1e0001_tls_002-97a>¶

A2.6.6冬，¶
紀侯來朝。
<pb:KR1e0001_tls_002-98a>¶

B2.6《桓公六年傳》
<pb:KR1e0001_tls_002-99a>¶

B2.6.1六年春，¶
自曹來朝。¶
書曰¶
「寔來」，¶
不復其國也。<pb:KR1e0001_tls_002-100a>¶

# src: ZUO Huan 6.2.1 (706 B.C.); Ya2ng Bo2ju4n 109; Wa2ng Sho3uqia1n et al. 75; tr. Legge 48
# dating: 8120
B2.6.2楚武王侵隨，¶
使薳章求成焉，¶
軍於瑕以待之。¶
隨人使少師董成。<pb:KR1e0001_tls_002-101a>¶

# src: ZUO Huan 6.2.2(706 B.C.); Ya2ng Bo2ju4n 110; Wa2ng Sho3uqia1n et al. 75; tr. Legge 48
# dating: 8120
鬭伯比言于楚子曰：¶
「吾不得志於漢東也，¶
我則使然。¶
我張吾三軍，¶
而被吾甲兵，¶
以武臨之，¶
彼則懼而協以謀我，¶
故難間也。¶

# src: ZUO Huan 6.2.3 (706 B.C.); Ya2ng Bo2ju4n 110; Wa2ng Sho3uqia1n et al. 75; tr. Legge 48; revised tr. CH
# dating: 8120
漢東之國，¶
隨為大，¶
隨張，¶
必棄小國。¶
小國離，¶
楚之利也。¶
少師侈，¶
請羸師以張之。」¶
熊率且比曰：¶
「季梁在，¶
何益？」¶

# src: ZUO Huan 6.2.4 (706 B.C.); Ya2ng Bo2ju4n 110; Wa2ng Sho3uqia1n et al. 76; tr. Legge 48
# dating: 8120
鬭伯比曰：¶
「以為後圖，¶
少師得其君。」¶
王毀軍
而納少師。<pb:KR1e0001_tls_002-102a>¶
少師歸，¶
請追楚師。¶

# src: ZUO Huan 6.2.5 (706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 48
# dating: 8120
隨侯將許之。¶
季梁止之，¶
曰：¶
「天方授楚，¶
楚之羸，¶
其誘我也。¶
君何急焉？¶
臣聞小之能敵大也，¶
小道
大淫。¶

# src: ZUO Huan 6.2.6(706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 48
# dating: 8120
所謂道，¶
忠於民
而信於神也。¶
上思利民，¶
忠也；¶
祝史正辭，¶
信也。¶

# src: ZUO Huan 6.2.7(706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 48
# dating: 8120
今民餒
而君逞欲，¶
祝史矯舉以祭，¶
臣不知其可也。」¶
公曰：¶
「吾牲牷肥腯，¶
粢盛豐備，¶
何則不信？」¶

# src: ZUO Huan 6.2.8 (706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 48
# dating: 8120
對曰：¶
「夫民，¶
神之主也，¶
是以聖王先成民
而後致力於神。¶
故奉牲以告曰¶
『『博碩肥腯』，¶
謂民力之普存也，¶
謂其畜之碩大蕃滋也，¶
謂其不疾瘯蠡也，¶
謂其備腯咸有也；¶

# src: ZUO Huan 6.2.9 (706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 49
# dating: 8120
奉盛以告曰¶
『『絜粢豐盛』，¶
謂其三時不害
而民和年豐也；¶
奉酒醴以告曰¶
『『嘉栗旨酒』，¶
謂其上下皆有嘉德
而無違心也。¶
所謂馨香，¶
無讒慝也。¶

# src: ZUO Huan 6.2.10 (706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 49
# dating: 8120
故務其三時，¶
脩其五教，¶
親其九族，¶
以致其禋祀，¶
於是乎民和
而神降之福，¶
故動則有成。¶

# src: ZUO Huan 6.2.11(706 B.C.); Ya2ng Bo2ju4n 111; Wa2ng Sho3uqia1n et al. 76; tr. Legge 49
# dating: 8120
今民各有心，¶
而鬼神乏主；¶
君雖獨豐，¶
其何福之有！¶
君姑脩政
而親兄弟之國，¶
庶免於難。」¶
隨侯懼而修政，¶
楚不敢伐。<pb:KR1e0001_tls_002-103a>¶

# src: ZUO Huan 6.3 (706 B.C.); Ya2ng Bo2ju4n 112; Wa2ng Sho3uqia1n et al. 79; tr. missing
# dating: 8120
B2.6.3夏，¶
會于成，¶
紀來諮謀齊難也。<pb:KR1e0001_tls_002-104a>¶

# src: ZUO Huan 6.4.1 (706 B.C.); Ya2ng Bo2ju4n 113; Wa2ng Sho3uqia1n et al. 80; tr. Legge 49
# dating: 8120
B2.6.4北戎伐齊，¶
齊侯使乞師于鄭。¶
鄭大子忽帥師救齊。¶
六月，¶
大敗戎師，¶
獲其二帥大良、¶
少良，¶
甲首三百，¶
以獻於齊。
<pb:KR1e0001_tls_002-105a>¶

於是諸侯之大夫戍齊，¶
齊人饋之餼，¶
使魯為其班。¶
後鄭。¶
鄭忽以其有功也，¶
怒，
故有郎之師。<pb:KR1e0001_tls_002-106a>¶

# src: ZUO Huan 6.4.2 (706 B.C.); Ya2ng Bo2ju4n 113; Wa2ng Sho3uqia1n et al. 80; tr. Legge 49
# dating: 8120
公之未昏於齊也，¶
齊侯欲以文姜妻鄭大子忽。¶
大子忽辭。¶
人問其故。¶
大子曰：¶
「人各有耦，¶
齊大，¶
非吾耦也。¶
《詩》云：¶
『『自求多福。』¶
在我而已，¶
大國何為？」¶

# src: ZUO Huan 6.4.3 (706 B.C.); Ya2ng Bo2ju4n 113; Wa2ng Sho3uqia1n et al. 80; tr. Legge 49
# dating: 8120
君子曰：¶
「善自為謀。」¶
及其敗戎師也，¶
齊侯又請妻之。¶
固辭。¶

# src: ZUO Huan 6.4.4 (706 B.C.); Ya2ng Bo2ju4n 113; Wa2ng Sho3uqia1n et al. 80; tr. Legge 49
# dating: 8120
人問其故。¶
大子曰：¶
「無事於齊，¶
吾猶不敢。¶
今以君命奔齊之急，¶
而受室以歸，¶
是以師昏也。¶
民其謂我何？」¶
遂辭諸鄭伯。<pb:KR1e0001_tls_002-107a>¶

# src: ZUO Huan 6.5 (706 B.C.); Ya2ng Bo2ju4n 114; Wa2ng Sho3uqia1n et al. i2; tr. missing
# dating: 8120
B2.6.5秋，¶
大閱，¶
簡車馬也。<pb:KR1e0001_tls_002-108a>¶

# src: ZUO Huan 6.6.1(706 B.C.); Ya2ng Bo2ju4n 114; Wa2ng Sho3uqia1n et al. i2; tr. missing
# dating: 8120
B2.6.6九月丁卯，¶
子同生。¶
以大子生之禮舉之：¶
接以大牢，¶
卜士負之，¶
士妻食之，¶
公與文姜、¶
宗婦命之。<pb:KR1e0001_tls_002-109a>¶

# src: ZUO Huan 6.6.2 (706 B.C.); Ya2ng Bo2ju4n 115; Wa2ng Sho3uqia1n et al. i2; tr. Legge 49
# dating: 8120
公問名於申繻。¶
對曰：¶
「名有五，¶
有信，¶
有義，¶
有象，¶
有假，¶
有類。¶

# src: ZUO Huan 6.6.3 (706 B.C.); Ya2ng Bo2ju4n 115; Wa2ng Sho3uqia1n et al. i2; tr. Legge 49
# dating: 8120
以名生為信，¶
以德命為義，¶
以類命
為象，¶
取於物為假，¶
取於父

# src: ZUO Huan 6.6.4(706 B.C.); Ya2ng Bo2ju4n 115; Wa2ng Sho3uqia1n et al. i2; tr. Legge 50
# dating: 8120
為類。¶
不以國，¶
不以官，¶
不以山川，¶
不以隱疾，¶
不以畜牲，¶
不以器幣。¶

# src: ZUO Huan 6.6.5 (706 B.C.); Ya2ng Bo2ju4n 116; Wa2ng Sho3uqia1n et al. i2; tr. Legge 50
# dating: 8120
周人以諱事神，¶
名，
終將諱之。¶
故以國則廢名，¶
以官則廢職，¶
以山川則廢主，¶
以畜牲則廢祀，¶
以器幣則廢禮。¶

# src: ZUO Huan 6.6.6 (706 B.C.); Ya2ng Bo2ju4n 117; Wa2ng Sho3uqia1n et al. i2; tr. Legge 50
# dating: 8120
晉以僖侯
廢司徒，¶
宋以武公
廢司空，¶
先君獻、¶
武
廢二山，¶
是以大物
不可以命。」¶
公曰：¶
「是其生也，¶
與吾同物。¶
命之曰同。」<pb:KR1e0001_tls_002-110a>¶

# src: ZUO Huan 6.7 (706 B.C.); Ya2ng Bo2ju4n 117; Wa2ng Sho3uqia1n et al. i2; tr. missing
# dating: 8120
B2.6.7冬，¶
紀侯來朝，¶
請王命以求成于齊。¶
公告不能。<pb:KR1e0001_tls_002-111a>¶

# src: ZUO Huan 7.1 (705 B.C.); Ya2ng Bo2ju4n 118; Wa2ng Sho3uqia1n et al. i4; tr. missing
# dating: 8120
A2.7《桓公七年經》
<pb:KR1e0001_tls_002-112a>¶

A2.7.1七年春二月己亥，¶
焚咸丘。
<pb:KR1e0001_tls_002-113a>¶

A2.7.2夏，¶
穀伯綏來朝。¶
鄧侯吾離來朝。
<pb:KR1e0001_tls_002-114a>¶

B2.7《桓公七年傳》
<pb:KR1e0001_tls_002-115a>¶

B2.7.1七年春，¶
穀伯、¶
鄧侯來朝。¶
名，
賤之也。<pb:KR1e0001_tls_002-116a>¶

# src: ZUO Huan 7.2 (705 B.C.); Ya2ng Bo2ju4n 119; Wa2ng Sho3uqia1n et al. i4; tr. Legge 51
# dating: 8120
B2.7.2夏，¶
盟、向求成于鄭，¶
既而背之。<pb:KR1e0001_tls_002-117a>¶

# src: ZUO Huan 7.3 (705 B.C.); Ya2ng Bo2ju4n 119; Wa2ng Sho3uqia1n et al. i4; tr. Legge 51
# dating: 8120
B2.7.3秋，¶
鄭人、齊人、衛人
伐盟、向。¶ 〓#
王遷盟、向之民于郟。<pb:KR1e0001_tls_002-118a>¶

# src: ZUO Huan 7.4 (705 B.C.); Ya2ng Bo2ju4n 119; Wa2ng Sho3uqia1n et al. i4; tr. Legge 51
# dating: 8120
B2.7.4冬，¶
曲沃伯誘晉小子侯，¶
殺之。<pb:KR1e0001_tls_002-119a>¶

# src: ZUO Huan 8.1 (704 B.C.); Ya2ng Bo2ju4n 121; Wa2ng Sho3uqia1n et al. 85; tr. Legge 52
# dating: 8120
A2.8《桓公八年經》
<pb:KR1e0001_tls_002-120a>¶

A2.8.1八年春正月己卯，¶
烝。
<pb:KR1e0001_tls_002-121a>¶

A2.8.2天王使家父來聘。
<pb:KR1e0001_tls_002-122a>¶

A2.8.3夏五月丁丑，¶
烝。
<pb:KR1e0001_tls_002-123a>¶

A2.8.4秋，¶
伐邾。
<pb:KR1e0001_tls_002-124a>¶

A2.8.5冬十月，¶
雨雪。
<pb:KR1e0001_tls_002-125a>¶

A2.8.6祭公來，¶
遂逆王后于紀。
<pb:KR1e0001_tls_002-126a>¶

B2.8《桓公八年傳》
<pb:KR1e0001_tls_002-127a>¶

B2.8.1八年春，¶
滅翼。<pb:KR1e0001_tls_002-128a>¶

# src: ZUO Huan 8.2.1 (704 B.C.); Ya2ng Bo2ju4n 121; Wa2ng Sho3uqia1n et al. 85; tr. Legge 52
# dating: 8120
B2.8.2隨少師有寵。¶
楚鬭伯比曰：¶
「可矣。¶
讎有釁，¶
不可失也。」<pb:KR1e0001_tls_002-129a>¶

# src: ZUO Huan 8.2.2 (704 B.C.); Ya2ng Bo2ju4n 121; Wa2ng Sho3uqia1n et al. 85; tr. Legge 52
# dating: 8120
夏，¶
楚子合諸侯于沈鹿。¶
黃、隨不會。¶
使薳章讓黃。¶
楚子伐隨。¶
軍於漢、¶
淮之間。<pb:KR1e0001_tls_002-130a>¶

# src: ZUO Huan 8.2.3 (704 B.C.); Ya2ng Bo2ju4n 122; Wa2ng Sho3uqia1n et al. 85; tr. Legge 52
# dating: 8120
季梁請下之：¶
「弗許而後戰，¶
所以怒我而怠寇也」。¶
少師謂隨侯曰：¶
「必速戰。¶
不然，¶
將失楚師。」¶

# src: ZUO Huan 8.2.4 (704 B.C.); Ya2ng Bo2ju4n 122; Wa2ng Sho3uqia1n et al. 85; tr. Legge 52
# dating: 8120
隨侯禦之。¶
望楚師。¶
季梁曰：¶
「楚人上左，¶
君必左，¶
無與王遇。¶
且攻其右。¶
右無良焉，¶
必敗。¶
偏敗，¶
眾乃攜矣。」¶

# src: ZUO Huan 8.2.5 (704 B.C.); Ya2ng Bo2ju4n 122; Wa2ng Sho3uqia1n et al. 85; tr. Legge 52
# dating: 8120
少師曰：¶
「不當王，¶
非敵也。」¶
弗從。¶
戰于速杞。¶
隨師敗績。¶
隨侯逸。¶
鬭丹獲其戎車，¶
與其戎右少師。<pb:KR1e0001_tls_002-131a>¶

# src: ZUO Huan 8.2.6 (704 B.C.); Ya2ng Bo2ju4n 122; Wa2ng Sho3uqia1n et al. 85; tr. Legge 52
# dating: 8120
秋，¶
隨及楚平，¶
楚子將不許。¶
鬭伯比曰：¶
「天去其疾矣，¶
隨未可克也。」¶
乃盟而還。<pb:KR1e0001_tls_002-132a>¶

# src: ZUO Huan 8.3 (704 B.C.); Ya2ng Bo2ju4n 123; Wa2ng Sho3uqia1n et al. 85; tr. Legge 52
# dating: 8120
B2.8.3冬，¶
王命虢仲立晉哀侯之弟緡于晉。<pb:KR1e0001_tls_002-133a>¶

# src: ZUO Huan 8.4 (704 B.C.); Ya2ng Bo2ju4n 123; Wa2ng Sho3uqia1n et al. 85; tr. Legge 52
# dating: 8120
B2.8.4祭公來，¶
遂逆王后于紀，¶
禮也。<pb:KR1e0001_tls_002-134a>¶

# src: ZUO Huan 9.1 (703 B.C.); Ya2ng Bo2ju4n 124; Wa2ng Sho3uqia1n et al. 87
# dating: 8120
A2.9《桓公九年經》
<pb:KR1e0001_tls_002-135a>¶

A2.9.1九年春，¶
紀季姜歸于京師。
<pb:KR1e0001_tls_002-136a>¶

A2.9.2夏四月。
<pb:KR1e0001_tls_002-137a>¶

A2.9.3秋七月。
<pb:KR1e0001_tls_002-138a>¶

A2.9.4冬，¶
曹伯使其世子射姑來朝。
<pb:KR1e0001_tls_002-139a>¶

B2.9《桓公九年傳》
<pb:KR1e0001_tls_002-140a>¶

B2.9.1九年春，¶
紀季姜歸于京師。¶
凡諸侯之女行，¶
唯王后書。<pb:KR1e0001_tls_002-141a>¶

# src: ZUO Huan 9.2.1 (703 B.C.); Ya2ng Bo2ju4n 124; Wa2ng Sho3uqia1n et al. 88; tr. Legge 53
# dating: 8120
B2.9.2巴子使韓服告于楚，¶
請與鄧為好。¶
楚子使道朔將巴客
以聘於鄧，¶
鄧南鄙鄾人攻
而奪之幣，¶
殺道朔及巴行人。¶
楚子使薳章讓於鄧。¶
鄧人弗受。<pb:KR1e0001_tls_002-142a>¶

# src: ZUO Huan 9.2.2 (703 B.C.); Ya2ng Bo2ju4n 125; Wa2ng Sho3uqia1n et al. 88; tr. Legge 53
# dating: 8120
夏，¶
楚使鬭廉帥師及巴師圍鄾。¶
鄧養甥、¶
聃甥帥師救鄾。¶
三逐巴師，¶
不克。¶
鬭廉衡陳其師於巴師之中
以戰，¶
而北。¶

# src: ZUO Huan 9.2.3 (703 B.C.); Ya2ng Bo2ju4n 125; Wa2ng Sho3uqia1n et al. 88; tr. Legge 53
# dating: 8120
鄧人逐之，¶
背巴師；¶
而夾攻之。¶
鄧師大敗。¶
鄾人宵潰。<pb:KR1e0001_tls_002-143a>¶

# src: ZUO Huan 9.3 (703 B.C.); Ya2ng Bo2ju4n 125; Wa2ng Sho3uqia1n et al. 88; tr. Legge 53
# dating: 8120
B2.9.3秋，¶
虢仲、芮伯、梁伯、荀侯、賈伯伐曲沃。<pb:KR1e0001_tls_002-144a>¶

# src: ZUO Huan 9.4 (703 B.C.); Ya2ng Bo2ju4n 126; Wa2ng Sho3uqia1n et al. 88; tr. Legge 53
# dating: 8120
B2.9.4冬，¶
曹大子來朝。¶
賓之以上卿，¶
禮也。<pb:KR1e0001_tls_002-145a>¶
享曹大子。¶
初獻，¶
樂奏而歎。¶
施父曰：¶
「曹大子其有憂乎！¶
非歎所也。」<pb:KR1e0001_tls_002-146a>¶

# src: ZUO Huan 10.1 (702 B.C.); Ya2ng Bo2ju4n 127; Wa2ng Sho3uqia1n et al. 89; tr. Legge 54
# dating: 8120
A2.10《桓公十年經》
<pb:KR1e0001_tls_002-147a>¶

A2.10.1十年春，¶
王正月庚申，¶
曹伯終生卒。
<pb:KR1e0001_tls_002-148a>¶

A2.10.2夏五月，¶
葬曹桓公。
<pb:KR1e0001_tls_002-149a>¶

A2.10.3秋，¶
公會衛侯于桃丘，¶
弗遇。
<pb:KR1e0001_tls_002-150a>¶

A2.10.4冬十有二月丙午，¶
齊侯、¶
衛侯、¶
鄭伯來戰于郎。
<pb:KR1e0001_tls_002-151a>¶

B2.10《桓公十年傳》
<pb:KR1e0001_tls_002-152a>¶

B2.10.1十年春，¶
曹桓公卒。<pb:KR1e0001_tls_002-153a>¶

# src: ZUO Huan 10.2 (702 B.C.); Ya2ng Bo2ju4n 127; Wa2ng Sho3uqia1n et al. 89; tr. Legge 54
# dating: 8120
B2.10.2虢仲譖其大夫詹父於王。¶
詹父有辭，¶
以王師伐虢。¶
夏，
虢公出奔虞。<pb:KR1e0001_tls_002-154a>¶

# src: ZUO Huan 10.3 (702 B.C.); Ya2ng Bo2ju4n 128; Wa2ng Sho3uqia1n et al. 89; tr. Legge 54
# dating: 8120
B2.10.3秋，¶
秦人納芮伯萬于芮。<pb:KR1e0001_tls_002-155a>¶

# src: ZUO Huan 10.4.1 (702 B.C.); Ya2ng Bo2ju4n 128; Wa2ng Sho3uqia1n et al. 90; tr. Legge 55
# dating: 8120
B2.10.4初，¶
虞叔有玉，¶
虞公求旃。¶
弗獻。¶
既而悔之，¶
曰：¶
「周諺有之：¶
『『匹夫無罪，¶
懷璧其罪。』¶
吾焉用此，¶
其以賈害也？」¶

# src: ZUO Huan 10.4.2 (702 B.C.); Ya2ng Bo2ju4n 128; Wa2ng Sho3uqia1n et al. 90; tr. Legge 55
# dating: 8120
乃獻之。¶
又求其寶劍。¶
叔曰：¶
「是無厭也。¶
無厭，¶
將及我。」¶
遂伐虞公。¶
故虞公出奔共池。<pb:KR1e0001_tls_002-156a>¶

# src: ZUO Huan 10.5.1 (702 B.C.); Ya2ng Bo2ju4n 128; Wa2ng Sho3uqia1n et al. 91; tr. Legge 55
# dating: 8120
B2.10.5冬，¶
齊、衛、¶
鄭來戰于郎，¶
我有辭也。<pb:KR1e0001_tls_002-157a>¶
初，¶
北戎病齊，¶
諸侯救之，¶
鄭公子忽有功焉。¶
齊人餼諸侯，¶
使魯次之。¶
魯以周班後鄭。¶

# src: ZUO Huan 10.5.2 (702 B.C.); Ya2ng Bo2ju4n 128; Wa2ng Sho3uqia1n et al. 91; tr. Legge 55
# dating: 8120
鄭人怒，¶
請師於齊。¶
齊人以衛師助之，¶
故不稱侵伐。¶
先書齊、衛，¶
王爵也。<pb:KR1e0001_tls_002-158a>¶

# src: ZUO Huan 11.1 (701 B.C.); Ya2ng Bo2ju4n 130; Wa2ng Sho3uqia1n et al. 92
# dating: 8120
A2.11《桓公十一年經》
<pb:KR1e0001_tls_002-159a>¶

A2.11.1十有一年春正月，¶
齊人、¶
衛人、¶
鄭人盟于惡曹。
<pb:KR1e0001_tls_002-160a>¶

A2.11.2夏五月癸未，¶
鄭伯寤生卒。
<pb:KR1e0001_tls_002-161a>¶

A2.11.3秋七月，¶
葬鄭莊公。
<pb:KR1e0001_tls_002-162a>¶

A2.11.4九月，¶
宋人執鄭祭仲。¶
突歸于鄭。¶
鄭忽出奔衛。
<pb:KR1e0001_tls_002-163a>¶

A2.11.5柔會宋公、¶
陳侯、¶
蔡叔盟于折。
<pb:KR1e0001_tls_002-164a>¶

A2.11.6公會宋公于夫鍾。
<pb:KR1e0001_tls_002-165a>¶

A2.11.7冬十有二月，¶
公會宋公于闞。
<pb:KR1e0001_tls_002-166a>¶

B2.11《桓公十一年傳》
<pb:KR1e0001_tls_002-167a>¶

B2.11.1十一年春，¶
齊、衛、¶
鄭、宋盟于惡曹。<pb:KR1e0001_tls_002-168a>¶

# src: ZUO Huan 11.2.1 (701 B.C.); Ya2ng Bo2ju4n 130; Wa2ng Sho3uqia1n et al. 92; tr. Legge 56
# dating: 8120
B2.11.2楚屈瑕將盟貳、軫。¶
鄖人軍於蒲騷，¶
將與隨、絞、州、蓼伐楚師。¶

# src: ZUO Huan 11.2.2 (701 B.C.); Ya2ng Bo2ju4n 131; Wa2ng Sho3uqia1n et al. 92; tr. Legge 56
# dating: 8120
莫敖患之。¶
鬭廉曰：¶
「鄖人軍其郊，¶
必不誡。¶
且日虞四邑之至也。¶
君次於郊郢，¶
以禦四邑，¶
我以銳師宵加於鄖。¶

# src: ZUO Huan 11.2.3(701 B.C.); Ya2ng Bo2ju4n 131; Wa2ng Sho3uqia1n et al. 92; tr. Legge 56
# dating: 8120
鄖有虞心
而恃其城，¶
莫有鬭志。¶
若敗鄖師，¶
四邑必離。」¶
莫敖曰：¶
「盍請濟師於王？」¶

# src: ZUO Huan 11.2.4(701 B.C.); Ya2ng Bo2ju4n 131; Wa2ng Sho3uqia1n et al. 92; tr. Legge 56
# dating: 8120
對曰：¶
「師克在和，¶
不在眾。¶
商、周之不敵，¶
君之所聞也。¶
成軍以出，¶
又何濟焉？」¶
莫敖曰：¶
「卜之？」¶

# src: ZUO Huan 11.2.5 (701 B.C.); Ya2ng Bo2ju4n 131; Wa2ng Sho3uqia1n et al. 92; tr. Legge 56
# dating: 8120
對曰：¶
「卜以決疑。¶
不疑，¶
何卜？」¶
遂敗鄖師於蒲騷，¶
卒盟而還。<pb:KR1e0001_tls_002-169a>¶

# src: ZUO Huan 11.3.1(701 B.C.); Ya2ng Bo2ju4n 131; Wa2ng Sho3uqia1n et al. 93; tr. Legge 57
# dating: 8120
B2.11.3鄭昭公之敗北戎也，¶
齊人將妻之。¶
昭公辭。¶
祭仲曰；¶
「必取之。¶
君多內寵，¶
子無大援，¶
將不立。¶
三公子皆君也。」¶

# src: ZUO Huan 11.3.2 (701 B.C.); Ya2ng Bo2ju4n 132; Wa2ng Sho3uqia1n et al. 93; tr. Legge 57
# dating: 8120
弗從。
<pb:KR1e0001_tls_002-170a>¶

夏，¶
鄭莊公卒。<pb:KR1e0001_tls_002-171a>¶
初，¶
祭封人仲足
有寵於莊公，¶
莊公使為卿。¶
為公娶鄧曼，¶
生昭公。¶

# src: ZUO Huan 11.3.3 (701 B.C.); Ya2ng Bo2ju4n 132; Wa2ng Sho3uqia1n et al. 93; tr. Legge 57
# dating: 8120
故祭仲立之。¶
宋雍氏女於鄭莊公，¶
曰雍姞，¶
生厲公。¶

# src: ZUO Huan 11.3.4 (701 B.C.); Ya2ng Bo2ju4n 132; Wa2ng Sho3uqia1n et al. 93; tr. Legge 57
# dating: 8120
雍氏宗，¶
有寵於宋莊公，¶
故誘祭仲而執之，¶
曰：¶
「不立突，¶
將死。」¶
亦執厲公
而求賂焉。¶
祭仲與宋人盟，¶
以厲公歸而立之。<pb:KR1e0001_tls_002-172a>¶

# src: ZUO Huan 11.3.5 (701 B.C.); Ya2ng Bo2ju4n 132; Wa2ng Sho3uqia1n et al. 94; tr. Legge 57
# dating: 8120
秋九月丁亥，¶
昭公奔衛。¶
己亥，¶
厲公立。<pb:KR1e0001_tls_002-173a>¶

# src: ZUO Huan 12.1 (700 B.C.); Ya2ng Bo2ju4n 134; Wa2ng Sho3uqia1n et al. 95
# dating: 8120
A2.12《桓公十二年經》
<pb:KR1e0001_tls_002-174a>¶

A2.12.1十有二年春正月。
<pb:KR1e0001_tls_002-175a>¶

A2.12.2夏六月壬寅，¶
公會杞侯、¶
莒子盟于曲池。
<pb:KR1e0001_tls_002-176a>¶

A2.12.3秋七月丁亥，¶
公會宋公、¶
燕人盟于穀丘。
<pb:KR1e0001_tls_002-177a>¶

A2.12.4八月壬辰，¶
陳侯躍卒。
<pb:KR1e0001_tls_002-178a>¶

A2.12.5公會宋公于虛。
<pb:KR1e0001_tls_002-179a>¶

A2.12.6冬十有一月，¶
公會宋公于龜。
<pb:KR1e0001_tls_002-180a>¶

A2.12.7丙戌，¶
公會鄭伯，¶
盟于武父。
<pb:KR1e0001_tls_002-181a>¶

A2.12.8丙戌，¶
衛侯晉卒。
<pb:KR1e0001_tls_002-182a>¶

A2.12.9十有二月，¶
及鄭師伐宋。¶
丁未，¶
戰于宋。
<pb:KR1e0001_tls_002-183a>¶

B2.12《桓公十二年傳》
<pb:KR1e0001_tls_002-184a>¶

B2.12.1十二年夏，¶
盟于曲池，¶
平杞、¶
莒也。<pb:KR1e0001_tls_002-185a>¶

# src: ZUO Huan 12.2.1 (700 B.C.); Ya2ng Bo2ju4n 134; Wa2ng Sho3uqia1n et al. 95; tr. Legge 59
# dating: 8120
B2.12.2公欲平宋、鄭。¶
秋，¶
公及宋公盟于句瀆之丘。¶
宋成未可知也，¶
故又會于虛，¶

# src: ZUO Huan 12.2.2 (700 B.C.); Ya2ng Bo2ju4n 134; Wa2ng Sho3uqia1n et al. 95; tr. Legge 59
# dating: 8120
冬，
又會于龜。¶
宋公辭平，¶
故與鄭伯盟于武父，¶

# src: ZUO Huan 12.2.3 (700 B.C.); Ya2ng Bo2ju4n 134; Wa2ng Sho3uqia1n et al. 95; tr. Legge 59
# dating: 8120
遂帥師而伐宋，¶
戰焉，¶
宋無信也。<pb:KR1e0001_tls_002-186a>¶
君子曰；¶
「苟信不繼，¶
盟無益也。¶
《詩》云：¶
『『君子屢盟，¶
亂是用長。』¶
無信也。」<pb:KR1e0001_tls_002-187a>¶

# src: ZUO Huan 12.3.1 (700 B.C.); Ya2ng Bo2ju4n 134; Wa2ng Sho3uqia1n et al. 96; tr. Legge 59
# dating: 8120
B2.12.3楚伐絞，¶
軍其南門。¶
莫敖屈瑕曰：¶
「絞小而輕，¶
輕則寡謀。¶
請無扞采樵者以誘之。」¶
從之。¶
絞人獲三十人。¶

# src: ZUO Huan 12.3.2 (700 B.C.); Ya2ng Bo2ju4n 134; Wa2ng Sho3uqia1n et al. 96; tr. Legge 59
# dating: 8120
明日，¶
絞人爭出，¶
驅楚役徒於山中。¶
楚人坐其北門，¶
而覆諸山下。<pb:KR1e0001_tls_002-188a>¶
大敗之。¶
為城下之盟而還。<pb:KR1e0001_tls_002-189a>¶

# src: ZUO Huan 12.4 (700 B.C.); Ya2ng Bo2ju4n 135; Wa2ng Sho3uqia1n et al. 96; tr. Legge 59
# dating: 8120
B2.12.4伐絞之役，¶
楚師分涉於彭。¶
羅人欲伐之。¶
使伯嘉諜之。¶
三巡數之。<pb:KR1e0001_tls_002-190a>¶

# src: ZUO Huan 13.1.1 (699 B.C.); Ya2ng Bo2ju4n 136; Wa2ng Sho3uqia1n et al. 97; tr. Legge 60
# dating: 8120
A2.13《桓公十三年經》
<pb:KR1e0001_tls_002-191a>¶

A2.13.1十有三年春二月，¶
公會紀侯、¶
鄭伯。¶
己巳，¶
及齊侯、¶
宋公、¶
衛侯、¶
燕人戰。¶
齊師、¶
宋師、¶
衛師、¶
燕師敗績。
<pb:KR1e0001_tls_002-192a>¶

A2.13.2三月，¶
葬衛宣公。
<pb:KR1e0001_tls_002-193a>¶

A2.13.3夏，¶
大水。
<pb:KR1e0001_tls_002-194a>¶

A2.13.4秋七月。
<pb:KR1e0001_tls_002-195a>¶

A2.13.5冬十月。
<pb:KR1e0001_tls_002-196a>¶

B2.13《桓公十三年傳》
<pb:KR1e0001_tls_002-197a>¶

B2.13.1十三年春，¶
楚屈瑕伐羅，¶
鬭伯比送之。¶
還，
謂其御曰：¶
「莫敖必敗。¶
舉趾高，¶
心不固矣。」¶

# src: ZUO Huan 13.1.2 (699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 60
# dating: 8120
遂見楚子，¶
曰：¶
「必濟師！」¶
楚子辭焉。¶
入告夫人鄧曼。¶

# src: ZUO Huan 13.1.3 (699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 61
# dating: 8120
鄧曼曰：¶
「大夫其非眾之謂，¶
其謂君撫小民以信，¶
訓諸司以德，¶
而威莫敖以刑也。¶

# src: ZUO Huan 13.1.4 (699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 61
# dating: 8120
莫敖狃於蒲騷之役，¶
將自用也，¶
必小羅。¶
君若不鎮撫，¶
其不設備乎！¶

# src: ZUO Huan 13.1.5(699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 61
# dating: 8120
夫固謂君訓眾
而好鎮撫之，¶
召諸司
而勸之以令德，¶
見莫敖
而告諸天之不假易也。¶

# src: ZUO Huan 13.1.6 (699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 61
# dating: 8120
不然，¶
夫豈不知楚師之盡行也？」¶
楚子使賴人追之，¶
不及。<pb:KR1e0001_tls_002-198a>¶
莫敖使徇于師曰：¶
「諫者有刑！」¶
及鄢，¶
亂次以濟，¶

# src: ZUO Huan 13.1.7 (699 B.C.); Ya2ng Bo2ju4n 137; Wa2ng Sho3uqia1n et al. 97; tr. Legge 61
# dating: 8120
遂無次。¶
且不設備。¶
及羅，¶
羅與盧戎兩軍之，¶
大敗之。¶
莫敖縊于荒谷。¶
群帥囚于冶父
以聽刑。¶
楚子曰：¶
「孤之罪也。」¶
皆免之。<pb:KR1e0001_tls_002-199a>¶

# src: ZUO Huan 13.2 (699 B.C.); Ya2ng Bo2ju4n 138; Wa2ng Sho3uqia1n et al. 97; tr. Legge 61
# dating: 8120
B2.13.2宋多責賂於鄭。¶
鄭不堪命，¶
故以紀、¶
魯及齊與宋、¶
衛、燕戰。¶
不書所戰，¶
後也。<pb:KR1e0001_tls_002-200a>¶

# src: ZUO Huan 13.3 (699 B.C.); Ya2ng Bo2ju4n 138; Wa2ng Sho3uqia1n et al. 97
# dating: 8120
B2.13.3鄭人來請脩好。<pb:KR1e0001_tls_002-201a>¶

# src: ZUO Huan 14.1 (698 B.C.); Ya2ng Bo2ju4n 139; Wa2ng Sho3uqia1n et al. 100
# dating: 8120
A2.14《桓公十四年經》
<pb:KR1e0001_tls_002-202a>¶

A2.14.1十有四年春正月，¶
公會鄭伯于曹。
<pb:KR1e0001_tls_002-203a>¶

A2.14.2無冰。
<pb:KR1e0001_tls_002-204a>¶

A2.14.3夏五，¶
鄭伯使其弟語來盟。
<pb:KR1e0001_tls_002-205a>¶

A2.14.4秋八月壬申，¶
御廩災。
<pb:KR1e0001_tls_002-206a>¶

A2.14.5乙亥，¶
嘗。
<pb:KR1e0001_tls_002-207a>¶

A2.14.6冬十有二月丁巳，¶
齊侯祿父卒。
<pb:KR1e0001_tls_002-208a>¶

A2.14.7宋人以齊人、¶
蔡人、¶
衛人、¶
陳人伐鄭。
<pb:KR1e0001_tls_002-209a>¶

B2.14《桓公十四年傳》
<pb:KR1e0001_tls_002-210a>¶

B2.14.1十四年春，¶
會于曹。¶
曹人致餼，¶
禮也。<pb:KR1e0001_tls_002-211a>¶

# src: ZUO Huan 14.2 (698 B.C.); Ya2ng Bo2ju4n 140; Wa2ng Sho3uqia1n et al. 100
# dating: 8120
B2.14.2夏，¶
鄭子人來尋盟，¶
且脩曹之會。<pb:KR1e0001_tls_002-212a>¶

# src: ZUO Huan 14.3 (698 B.C.); Ya2ng Bo2ju4n 140; Wa2ng Sho3uqia1n et al. 100
# dating: 8120
B2.14.3秋八月壬申，¶
御廩災。¶
乙亥，¶
嘗。
書，¶
不害也。<pb:KR1e0001_tls_002-213a>¶

# src: ZUO Huan 14.4 (698 B.C.); Ya2ng Bo2ju4n 140; Wa2ng Sho3uqia1n et al. 100; tr. Legge 63
# dating: 8120
B2.14.4冬，¶
宋人以諸侯伐鄭，¶
報宋之戰也。¶
焚渠門。¶
入，
及大逵。¶
伐東郊，¶
取牛首。¶
以大宮之椽歸，¶
為盧門之椽。<pb:KR1e0001_tls_002-214a>¶

# src: ZUO Huan 15.1 (697 B.C.); Ya2ng Bo2ju4n 142; Wa2ng Sho3uqia1n et al. 101; tr. Legge 64
# dating: 8120
A2.15《桓公十五年經》
<pb:KR1e0001_tls_002-215a>¶

A2.15.1十有五年春二月，¶
天王使家父來求車。
<pb:KR1e0001_tls_002-216a>¶

A2.15.2三月乙未，¶
天王崩。
<pb:KR1e0001_tls_002-217a>¶

A2.15.3夏四月己巳，¶
葬齊僖公。
<pb:KR1e0001_tls_002-218a>¶

A2.15.4五月，¶
鄭伯突出奔蔡。
<pb:KR1e0001_tls_002-219a>¶

A2.15.5鄭世子忽復歸于鄭。
<pb:KR1e0001_tls_002-220a>¶

A2.15.6許叔入于許。
<pb:KR1e0001_tls_002-221a>¶

A2.15.7公會齊侯于艾。
<pb:KR1e0001_tls_002-222a>¶

A2.15.8邾人、¶
牟人、¶
葛人來朝。
<pb:KR1e0001_tls_002-223a>¶

A2.15.9秋九月，¶
鄭伯突入于櫟。
<pb:KR1e0001_tls_002-224a>¶

A2.15.10冬十有一月，¶
公會宋公、¶
衛侯、¶
陳侯于袲，¶
伐鄭。
<pb:KR1e0001_tls_002-225a>¶

B2.15《桓公十五年傳》
<pb:KR1e0001_tls_002-226a>¶

B2.15.1十五年春，¶
天王使家父來求車，¶
非禮也。¶
諸侯不貢車、¶
服，
天子不私求財。<pb:KR1e0001_tls_002-227a>¶

# src: ZUO Huan 15.2.1(697 B.C.); Ya2ng Bo2ju4n 143; Wa2ng Sho3uqia1n et al. 101; tr. Watson 1989:11-12; revised tr. CH
# dating: 8120
B2.15.2祭仲專，¶
鄭伯患之，¶
使其壻雍糾殺之。¶
將享諸郊。¶
雍姬知之，¶
謂其母曰：¶
「父與夫孰親？」¶

# src: ZUO Huan 15.2.2(697 B.C.); Ya2ng Bo2ju4n 143; Wa2ng Sho3uqia1n et al. 101; tr. Watson 1989:11-12; revised tr. CH
# dating: 8120
其母曰：¶
「人盡夫也，¶
父一而已，¶
胡可比也？」¶
遂告祭仲曰；¶
「雍氏舍其室
而將享子於郊，¶
吾惑之，¶
以告。」¶

# src: ZUO Huan 15.2.3 (697 B.C.); Ya2ng Bo2ju4n 143; Wa2ng Sho3uqia1n et al. 101; tr. Watson 1989:11-12; revised tr. CH
# dating: 8120
祭仲殺雍糾，¶
尸諸周氏之汪。¶
公載以出，¶
曰；¶
「謀及婦人，¶
宜其死也。」¶
夏，
厲公出奔蔡。<pb:KR1e0001_tls_002-228a>¶

# src: ZUO Huan 15.3 (697 B.C.); Ya2ng Bo2ju4n 143; Wa2ng Sho3uqia1n et al. 101; tr. Legge 65
# dating: 8120
B2.15.3六月乙亥，¶
昭公入。<pb:KR1e0001_tls_002-229a>¶

# src: ZUO Huan 15.4 (697 B.C.); Ya2ng Bo2ju4n 143; Wa2ng Sho3uqia1n et al. 102
# dating: 8120
B2.15.4許叔入于許。<pb:KR1e0001_tls_002-230a>¶

# src: ZUO Huan 15.5 (697 B.C.); Ya2ng Bo2ju4n 143; Wa2ng Sho3uqia1n et al. 102;
# dating: 8120
B2.15.5公會齊侯于艾，¶
謀定許也。<pb:KR1e0001_tls_002-231a>¶

# src: ZUO Huan 15.6 (697 B.C.); Ya2ng Bo2ju4n 143; Wa2ng Sho3uqia1n et al. 102; tr. Legge 65
# dating: 8120
B2.15.6秋，¶
鄭伯因櫟人殺檀伯，¶
而遂居櫟。<pb:KR1e0001_tls_002-232a>¶

# src: ZUO Huan 15.7 (697 B.C.); Ya2ng Bo2ju4n 144; Wa2ng Sho3uqia1n et al. 102
# dating: 8120
B2.15.7冬，¶
會于袲，¶
謀伐鄭，¶
將納厲公也。¶
弗克而還。<pb:KR1e0001_tls_002-233a>¶

# src: ZUO Huan 16.1 (696 B.C.); Ya2ng Bo2ju4n 145; Wa2ng Sho3uqia1n et al. 103;
# dating: 8120
A2.16《桓公十六年經》
<pb:KR1e0001_tls_002-234a>¶

A2.16.1十有六年春正月，¶
公會宋公、¶
蔡侯、¶
衛侯于曹。
<pb:KR1e0001_tls_002-235a>¶

A2.16.2夏四月，¶
公會宋公、¶
衛侯、¶
陳侯、¶
蔡侯伐鄭。
<pb:KR1e0001_tls_002-236a>¶

A2.16.3秋七月，¶
公至自伐鄭。
<pb:KR1e0001_tls_002-237a>¶

A2.16.4冬，¶
城向。
<pb:KR1e0001_tls_002-238a>¶

A2.16.5十有一月，¶
衛侯朔出奔齊。
<pb:KR1e0001_tls_002-239a>¶

B2.16《桓公十六年傳》
<pb:KR1e0001_tls_002-240a>¶

B2.16.1十六年春正月，¶
會于曹，¶
謀伐鄭也。<pb:KR1e0001_tls_002-241a>¶

# src: ZUO Huan 16.2 (696 B.C.); Ya2ng Bo2ju4n 145; Wa2ng Sho3uqia1n et al. 103
# dating: 8120
B2.16.2夏，¶
伐鄭。<pb:KR1e0001_tls_002-242a>¶

# src: ZUO Huan 16.3 (696 B.C.); Ya2ng Bo2ju4n 145; Wa2ng Sho3uqia1n et al. 103
# dating: 8120
B2.16.3秋七月，¶
公至自伐鄭，¶
以飲至之禮也。<pb:KR1e0001_tls_002-243a>¶

# src: ZUO Huan 16.4 (696 B.C.); Ya2ng Bo2ju4n 145; Wa2ng Sho3uqia1n et al. 103
# dating: 8120
B2.16.4冬，¶
城向。¶
書
時也。<pb:KR1e0001_tls_002-244a>¶

# src: ZUO Huan 16.5.1 (696 B.C.); Ya2ng Bo2ju4n 145; Wa2ng Sho3uqia1n et al. 104; tr. Watson 1989:13; revised tr. CH
# dating: 8120
B2.16.5初，¶
衛宣公烝於夷姜，¶
生急子，¶
屬諸右公子。¶
為之娶於齊，¶
而美，¶
公取之。¶
生壽及朔。¶

# src: ZUO Huan 16.5.2 (696 B.C.); Ya2ng Bo2ju4n 146; Wa2ng Sho3uqia1n et al. 104; tr. Watson 1989:13; revised tr. CH
# dating: 8120
屬壽於左公子。¶
夷姜縊。¶
宣姜與公子朔構急子。¶
公使諸齊。¶
使盜待諸莘，¶
將殺之。¶

# src: ZUO Huan 16.5.3 (696 B.C.); Ya2ng Bo2ju4n 146; Wa2ng Sho3uqia1n et al. 104; tr. Watson 1989:13; revised tr. CH
# dating: 8120
壽子告之，¶
使行。¶
不可，¶
曰：¶
「棄父之命，¶
惡用子矣？¶
有無父之國
則可也。」¶

# src: ZUO Huan 16.5.4 (696 B.C.); Ya2ng Bo2ju4n 146; Wa2ng Sho3uqia1n et al. 104; tr. Watson 1989:14; revised tr. CH
# dating: 8120
及行，¶
飲以酒。¶
壽子載其旌以先，¶
盜殺之。¶
急子至，¶
曰：¶
「我之求也，¶
此何罪？¶
請殺我乎！」¶
又殺之。¶

# src: ZUO Huan 16.5.5 (696 B.C.); Ya2ng Bo2ju4n 147; Wa2ng Sho3uqia1n et al. 104; tr. Legge 68
# dating: 8120
二公子故怨惠公。<pb:KR1e0001_tls_002-245a>¶
十一月，¶
左公子洩、¶
右公子職立公子黔牟。¶
惠公奔齊。<pb:KR1e0001_tls_002-246a>¶

# src: ZUO Huan 17.1 (695 B.C.); Ya2ng Bo2ju4n 149; Wa2ng Sho3uqia1n et al. 105
# dating: 8120
A2.17《桓公十七年經》
<pb:KR1e0001_tls_002-247a>¶

A2.17.1十有七年春正月丙辰，¶
公會齊侯、¶
紀侯盟于黃。
<pb:KR1e0001_tls_002-248a>¶

A2.17.2二月丙午，¶
公會邾儀父，¶
盟于趡。
<pb:KR1e0001_tls_002-249a>¶

A2.17.3五月丙午，¶
及齊師戰于奚。
<pb:KR1e0001_tls_002-250a>¶

A2.17.4六月丁丑，¶
蔡侯封人卒。
<pb:KR1e0001_tls_002-251a>¶

A2.17.5秋八月，¶
蔡季自陳歸于蔡。
<pb:KR1e0001_tls_002-252a>¶

A2.17.6癸巳，¶
葬蔡桓侯。
<pb:KR1e0001_tls_002-253a>¶

A2.17.7及宋人、¶
衛人伐邾。
<pb:KR1e0001_tls_002-254a>¶

A2.17.8冬十月朔，¶
日有食之。
<pb:KR1e0001_tls_002-255a>¶

B2.17《桓公十七年傳》
<pb:KR1e0001_tls_002-256a>¶

B2.17.1十七年春，¶
盟于黃，¶
平齊、¶
紀，
且謀衛故也。<pb:KR1e0001_tls_002-257a>¶

# src: ZUO Huan 17.2 (695 B.C.); Ya2ng Bo2ju4n 149; Wa2ng Sho3uqia1n et al. 105;
# dating: 8120
B2.17.2及邾儀父盟于趡，¶
尋蔑之盟也。<pb:KR1e0001_tls_002-258a>¶

# src: ZUO Huan 17.3 (695 B.C.); Ya2ng Bo2ju4n 149; Wa2ng Sho3uqia1n et al. 105; tr. Legge 68
# dating: 8120
B2.17.3夏，¶
及齊師戰于奚，¶
疆事也。¶
於是齊人侵魯疆，¶
疆吏來告。¶

# src: ZUO Huan 17.4 (695 B.C.); Ya2ng Bo2ju4n 149; Wa2ng Sho3uqia1n et al. 106
# dating: 8120
公曰：¶
「疆埸之事，¶
慎守其一，¶
而備其不虞，¶
姑盡所備焉。¶
事至而戰，¶
又何謁焉？」
<pb:KR1e0001_tls_002-259a>¶

B2.17.4蔡桓侯卒。¶
蔡人召蔡季于陳。<pb:KR1e0001_tls_002-260a>¶

# src: ZUO Huan 17.5 (695 B.C.); Ya2ng Bo2ju4n 149; Wa2ng Sho3uqia1n et al. 106
# dating: 8120
B2.17.5秋，¶
蔡季自陳歸于蔡，¶
蔡人嘉之也。<pb:KR1e0001_tls_002-261a>¶

# src: ZUO Huan 17.6 (695 B.C.); Ya2ng Bo2ju4n 149; Wa2ng Sho3uqia1n et al. 106
# dating: 8120
B2.17.6伐邾，¶
宋志也。<pb:KR1e0001_tls_002-262a>¶

# src: ZUO Huan 17.7.1 (695 B.C.); Ya2ng Bo2ju4n 149; Wa2ng Sho3uqia1n et al. 106
# dating: 8120
B2.17.7冬十月朔，¶
日有食之。¶
不書日，¶
官失之也。¶
天子有日官，¶
諸侯有日御。¶
日官居卿以厎日，¶
禮也。¶

# src: ZUO Huan 17.7.2 (695 B.C.); Ya2ng Bo2ju4n 150; Wa2ng Sho3uqia1n et al. 106; tr. Legge
# dating: 8120
日御不失日，¶
以授百官于朝。<pb:KR1e0001_tls_002-263a>¶

# src: ZUO Huan 17.8.1 (695 B.C.); Ya2ng Bo2ju4n 150; Wa2ng Sho3uqia1n et al. 106; tr. Legge 69
# dating: 8120
B2.17.8初，¶
鄭伯將以高渠彌為卿，¶
昭公惡之，¶
固諫，¶
不聽。¶
昭公立，¶
懼其殺己也，¶
辛卯，¶
弒昭公，¶
而立公子亹。<pb:KR1e0001_tls_002-264a>¶

# src: ZUO Huan 17.8.2 (695 B.C.); Ya2ng Bo2ju4n 150; Wa2ng Sho3uqia1n et al. 106; tr. Legge 69
# dating: 8120
君子謂¶
「昭公知所惡矣」。¶
公子達曰：¶
「高伯其為戮乎！¶
復惡已甚矣。」<pb:KR1e0001_tls_002-265a>¶

# src: ZUO Huan 18.1.1 (694 B.C.); Ya2ng Bo2ju4n 151; Wa2ng Sho3uqia1n et al. 107; tr. Legge 70; mod. CH
# dating: 8120
A2.18《桓公十八年經》
<pb:KR1e0001_tls_002-266a>¶

A2.18.1十有八年春王正月，¶
公會齊侯于濼。¶
公與夫人姜氏遂如齊。
<pb:KR1e0001_tls_002-267a>¶

A2.18.2夏四月丙子，¶
公薨于齊。
<pb:KR1e0001_tls_002-268a>¶

A2.18.3丁酉，¶
公之喪至自齊。
<pb:KR1e0001_tls_002-269a>¶

A2.18.4秋七月。
<pb:KR1e0001_tls_002-270a>¶

A2.18.5冬十有二月己丑，¶
葬我君桓公。
<pb:KR1e0001_tls_002-271a>¶

B2.18《桓公十八年傳》
<pb:KR1e0001_tls_002-272a>¶

B2.18.1十八年春，¶
公將有行，¶
遂與姜氏如齊。¶
申繻曰：¶

# src: ZUO Huan 18.1.2 (694 B.C.); Ya2ng Bo2ju4n 152; Wa2ng Sho3uqia1n et al. 107; tr. Legge 70; mod CH
# dating: 8120
「女有家，¶
男有室，¶
無相瀆也。¶
謂之有禮。¶
易此，¶
必敗。」<pb:KR1e0001_tls_002-273a>¶

# src: ZUO Huan 18.1.3 (694 B.C.); Ya2ng Bo2ju4n 152; Wa2ng Sho3uqia1n et al. 107; tr. Watson 1989:17; revised tr. CH
# dating: 8120
公會齊侯于濼，¶
遂及文姜如齊。¶
齊侯通焉。¶
公謫之。¶
以告。<pb:KR1e0001_tls_002-274a>¶
夏四月丙子，¶
享公。¶
使公子彭生乘公，¶
公薨于車。<pb:KR1e0001_tls_002-275a>¶

# src: ZUO Huan 18.1.4 (694 B.C.); Ya2ng Bo2ju4n 152; Wa2ng Sho3uqia1n et al. 107; tr. Watson 1989:18; revised tr. CH
# dating: 8120
魯人告于齊曰：¶
「寡君畏君之威，¶
不敢寧居，¶
來脩舊好。¶
禮成而不反，¶
無所歸咎，¶
惡於諸侯。¶
請以彭生除之。」¶
齊人殺彭生。<pb:KR1e0001_tls_002-276a>¶

# src: ZUO Huan 18.2.1 (694 B.C.); Ya2ng Bo2ju4n 153; Wa2ng Sho3uqia1n et al. 109; tr. Legge 71
# dating: 8120
B2.18.2秋，¶
齊侯師于首止；¶
子亹會之，¶
高渠彌相。¶
七月戊戌，¶
齊人殺子亹，¶
而轘高渠彌。¶

# src: ZUO Huan 18.2.2 (694 B.C.); Ya2ng Bo2ju4n 153; Wa2ng Sho3uqia1n et al. 109; tr. Legge 71
# dating: 8120
祭仲逆鄭子于陳
而立之。<pb:KR1e0001_tls_002-277a>¶
是行也，¶
祭仲知之，¶
故稱疾不往。¶
人曰：¶
「祭仲以知免。」¶
仲曰：¶
「信也。」<pb:KR1e0001_tls_002-278a>¶

# src: ZUO Huan 18.3.1 (694 B.C.); Ya2ng Bo2ju4n 154; Wa2ng Sho3uqia1n et al. 109; tr. Legge 71
# dating: 8120
B2.18.3周公欲弒莊王
而立王子克。¶
辛伯告王，¶
遂與王殺周公黑肩。¶
王子克奔燕。<pb:KR1e0001_tls_002-279a>¶

# src: ZUO Huan 18.3.2(694 B.C.); Ya2ng Bo2ju4n 154; Wa2ng Sho3uqia1n et al. 109; tr. Legge 71
# dating: 8120
初，¶
子儀有寵於桓王，¶
桓王屬諸周公。¶
辛伯諫曰：¶
「並后、匹嫡、兩政、耦國，¶
亂之本也。」¶
周公弗從，¶
故及。

