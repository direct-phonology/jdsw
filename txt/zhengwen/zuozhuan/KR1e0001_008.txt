# -*- mode: mandoku-view -*-
#+TITLE: 春秋左傳
#+DATE: 2016-08-10 10:06:43
#+PROPERTY: ID KR1e0001
#+PROPERTY: BASEEDITION tls
#+PROPERTY: JUAN 7
#+PROPERTY: CAT 1pre-han,經學典籍,春秋類

# src: ZUO Cheng 1.1.1 (590 B.C.); Ya2ng Bo2ju4n 7i2; Wa2ng Sho3uqia1n 585; tr. Legge: 337
# dating: 8120
<pb:KR1e0001_tls_008-1a>¶
** 8 成公

A8.1《成公元年經》
<pb:KR1e0001_tls_008-2a>¶

A8.1.1元年春，¶
王正月，¶
公即位。
<pb:KR1e0001_tls_008-3a>¶

A8.1.2二月辛酉，¶
葬我君宣公。
<pb:KR1e0001_tls_008-4a>¶

A8.1.3無冰。
<pb:KR1e0001_tls_008-5a>¶

A8.1.4三月，¶
作丘甲。
<pb:KR1e0001_tls_008-6a>¶

A8.1.5夏，¶
臧孫許及晉侯盟于赤棘。
<pb:KR1e0001_tls_008-7a>¶

A8.1.6秋，¶
王師敗績于茅戎。
<pb:KR1e0001_tls_008-8a>¶

A8.1.7冬十月。
<pb:KR1e0001_tls_008-9a>¶

B8.1《成公元年傳》
<pb:KR1e0001_tls_008-10a>¶

B8.1.1元年春。¶
晉侯使瑕嘉平戎于王，¶
單襄公如晉拜成。¶
劉康公徼戎，¶
將遂伐之。¶

# src: ZUO Cheng 1.1.2 (590 B.C.); Ya2ng Bo2ju4n 7i2; Wa2ng Sho3uqia1n 585; tr. Legge: 337
# dating: 8120
叔服曰：¶
「背盟而欺大國，¶
此必敗。¶
背盟，不祥；¶
欺大國，¶
不義；¶
神、人弗助，¶
將何以勝？」¶

# src: ZUO Cheng 1.1.3 (590 B.C.); Ya2ng Bo2ju4n 7i2; Wa2ng Sho3uqia1n 585; tr. Legge: 337
# dating: 8120
不聽，¶
遂伐茅戎。¶
三月癸未，¶
敗績于徐吾氏。<pb:KR1e0001_tls_008-11a>¶

# src: ZUO Cheng 1.2.1 (590 B.C.); Ya2ng Bo2ju4n 7i3; Wa2ng Sho3uqia1n 585; tr. Legge: 337
# dating: 8120
B8.1.2為齊難故，¶
作丘甲。<pb:KR1e0001_tls_008-12a>¶

# src: ZUO Cheng 1.3.1 (590 B.C.); Ya2ng Bo2ju4n 7i4; Wa2ng Sho3uqia1n 585; tr. Legge: 337
# dating: 8120
B8.1.3聞齊將出楚師，¶
夏，
盟于赤棘。<pb:KR1e0001_tls_008-13a>¶

# src: ZUO Cheng 1.4.1 (590 B.C.); Ya2ng Bo2ju4n 7i4; Wa2ng Sho3uqia1n 585
# dating: 8120
B8.1.4秋，¶
王人來告敗。<pb:KR1e0001_tls_008-14a>¶

# src: ZUO Cheng 1.5.1 (590 B.C.); Ya2ng Bo2ju4n 7i4; Wa2ng Sho3uqia1n 585; tr. Legge: 338
# dating: 8120
B8.1.5冬，¶
臧宣叔令脩賦、¶繕完、¶具守備，¶
曰：¶
「齊、楚結好，¶
我新與晉盟，¶
晉、楚爭盟，¶

# src: ZUO Cheng 1.5.2(590 B.C.); Ya2ng Bo2ju4n 7i4; Wa2ng Sho3uqia1n 585; tr. Legge: 338
# dating: 8120
齊師必至。¶
雖晉人伐齊，¶
楚必救之，¶
是齊、¶楚同我也。¶
知難而有備，¶乃可以逞。」<pb:KR1e0001_tls_008-15a>¶

# src: ZUO Cheng 2.1.1 (589 B.C.); Ya2ng Bo2ju4n 786; Wa2ng Sho3uqia1n 587; tr. Watson 1989:109
# dating: 8120
A8.2《成公二年經》
<pb:KR1e0001_tls_008-16a>¶

A8.2.1二年春，¶
齊侯伐我北鄙。
<pb:KR1e0001_tls_008-17a>¶

A8.2.2夏四月丙戌，¶
衛孫良夫帥師及齊師戰于新築，¶
衛師敗績。
<pb:KR1e0001_tls_008-18a>¶

A8.2.3六月癸酉，¶
季孫行父、¶
臧孫許、¶
叔孫僑如、¶
公孫嬰齊帥師會晉郤克、¶
衛孫良夫、¶
曹公子首及齊侯戰于鞌，¶
齊師敗績。
<pb:KR1e0001_tls_008-19a>¶

A8.2.4秋七月，¶
齊侯使國佐如師。¶
己酉，¶
及國佐盟于袁婁。
<pb:KR1e0001_tls_008-20a>¶

A8.2.5八月壬午，¶
宋公鮑卒。
<pb:KR1e0001_tls_008-21a>¶

A8.2.6庚寅，¶
衛侯速卒。
<pb:KR1e0001_tls_008-22a>¶

A8.2.7取汶陽田。
<pb:KR1e0001_tls_008-23a>¶

A8.2.8冬，¶
楚師、¶
鄭師侵衛。
<pb:KR1e0001_tls_008-24a>¶

A8.2.9十有一月，¶
公會楚公子嬰齊于蜀。
<pb:KR1e0001_tls_008-25a>¶

A8.2.10丙申，¶
公及楚人、¶
秦人、¶
宋人、¶
陳人、¶
衛人、¶
鄭人、¶
齊人、¶
曹人、¶
邾人、¶
薛人、¶
鄫人盟于蜀。
<pb:KR1e0001_tls_008-26a>¶

B8.2《成公二年傳》
<pb:KR1e0001_tls_008-27a>¶

B8.2.1二年春，¶
齊侯伐我北鄙，¶
圍龍。¶
頃公之嬖人盧蒲就魁門焉。¶
龍人囚之。¶
齊侯曰：¶
「勿殺，¶
吾與而盟，¶
無入而封。」¶

# src: ZUO Cheng 2.1.2 (589 B.C.); Ya2ng Bo2ju4n 786; Wa2ng Sho3uqia1n 587; tr. Watson 1989:109
# dating: 8120
弗聽，¶
殺而膊諸城上。¶
齊侯親鼓，¶
士陵城。¶
三日，¶
取龍。¶
遂南侵，¶
及巢丘。<pb:KR1e0001_tls_008-28a>¶

# src: ZUO Cheng 2.2.1 (589 B.C.); Ya2ng Bo2ju4n 786; Wa2ng Sho3uqia1n 587; tr. Watson 1989:110
# dating: 8120
B8.2.2衛侯使孫良夫、¶石稷、¶甯相、¶向禽將侵齊，¶
與齊師遇。¶
石子欲還。¶
孫子曰：¶
「不可。¶
以師伐人，¶
遇其師而還，¶
將謂君何？¶

# src: ZUO Cheng 2.2.2 (589 B.C.); Ya2ng Bo2ju4n 787; Wa2ng Sho3uqia1n 587; tr. Watson 1989:110
# dating: 8120
若知不能，¶
則如無出。¶
今既遇矣，¶
不如戰也。」<pb:KR1e0001_tls_008-29a>¶

# src: ZUO Cheng 2.2.3 (589 B.C.); Ya2ng Bo2ju4n 787; Wa2ng Sho3uqia1n 587; tr. Watson 1989:110
# dating: 8120
夏，¶
有。<pb:KR1e0001_tls_008-30a>¶

石成子曰：¶
「師敗矣，¶
子不少須，¶
眾懼盡。¶
子喪師徒，¶
何以復命？」¶
皆不對。¶

# src: ZUO Cheng 2.2.4 (589 B.C.); Ya2ng Bo2ju4n 787; Wa2ng Sho3uqia1n 587; tr. Watson 1989:110
# dating: 8120
又曰：¶
「子，¶
國卿也。¶
隕子，¶
辱矣。¶
子以眾退，¶
我此乃止。」¶
且告
車來甚眾。¶

# src: ZUO Cheng 2.2.5 (589 B.C.); Ya2ng Bo2ju4n 788; Wa2ng Sho3uqia1n 587; tr. Watson 1989:110
# dating: 8120
齊師乃止，¶
次于鞫居。¶
新築人仲叔于奚
救孫桓子，¶
桓子是以免。<pb:KR1e0001_tls_008-31a>¶

# src: ZUO Cheng 2.2.6 (589 B.C.); Ya2ng Bo2ju4n 788; Wa2ng Sho3uqia1n 587; tr. Watson 1989:111
# dating: 8120
既，¶
衛人賞之以邑，¶
辭，
請曲縣、¶
繁纓以朝。¶

# src: ZUO Cheng 2.2.7 (589 B.C.); Ya2ng Bo2ju4n 788; Wa2ng Sho3uqia1n 587; tr. Watson 1989:111
# dating: 8120
許之。<pb:KR1e0001_tls_008-32a>¶
仲尼聞之曰：¶
「惜也，¶
不如多與之邑。¶
唯器與名，¶
不可以假人，¶
君之所司也。¶
名以出信，¶
信以守器，¶
器以藏禮，¶
禮以行義，¶
義以生利，¶
利以平民，¶

# src: ZUO Cheng 2.2.8 (589 B.C.); Ya2ng Bo2ju4n 789; Wa2ng Sho3uqia1n 587; tr. Watson 1989:111
# dating: 8120
政之大節也。¶
若以假人，¶
與人政也。¶
政亡，¶
則國家從之，¶
弗可止也已。」<pb:KR1e0001_tls_008-33a>¶

# src: ZUO Cheng 2.3.1(589 B.C.); Ya2ng Bo2ju4n 789; Wa2ng Sho3uqia1n 590; tr. Watson 1989:111
# dating: 8120
B8.2.3孫桓子還於新築，¶
不入，¶
遂如晉乞師。¶
臧宣叔亦如晉
乞師。¶
皆主郤獻子。¶
晉侯許之七百乘。¶

# src: ZUO Cheng 2.3.2 (589 B.C.); Ya2ng Bo2ju4n 789; Wa2ng Sho3uqia1n 590; tr. Watson 1989:111
# dating: 8120
郤子曰：¶
「此城濮之賦也。¶
有先君之明與先大夫之肅，¶
故捷。¶
克於先大夫，¶
無能為役，¶
請八百乘。」¶
許之。¶

# src: ZUO Cheng 2.3.3 (589 B.C.); Ya2ng Bo2ju4n 789; Wa2ng Sho3uqia1n 590; tr. Watson 1989:111
# dating: 8120
郤克將中軍，¶
士燮佐上軍，¶
欒書將下軍，¶
韓厥為司馬，¶
以救魯、¶
衛。
臧宣叔逆晉師，¶
且道之。¶
季文子帥師會之。<pb:KR1e0001_tls_008-34a>¶

# src: ZUO Cheng 2.3.4 (589 B.C.); Ya2ng Bo2ju4n 790; Wa2ng Sho3uqia1n 590; tr. Watson 1989:112
# dating: 8120
及衛地，¶
韓獻子將斬人，¶
郤獻子馳，¶
將救之。¶
至，
則既斬之矣。¶
郤子使速以徇，¶
告其僕曰：¶
「吾以分謗也。」<pb:KR1e0001_tls_008-35a>¶
師從齊師于莘。¶

# src: ZUO Cheng 2.3.5 (589 B.C.); Ya2ng Bo2ju4n 790; Wa2ng Sho3uqia1n 590; tr. Watson 1989:112
# dating: 8120
六月壬申，¶
師至于靡笄之下。¶
齊侯使請戰，¶
曰：¶
「子以君師辱於敝邑，¶
不腆敝賦，¶
詰朝請見。」¶

# src: ZUO Cheng 2.3.6 (589 B.C.); Ya2ng Bo2ju4n 790; Wa2ng Sho3uqia1n 590; tr. Watson 1989:112
# dating: 8120
對曰：¶
「晉與魯、衛，兄弟也，¶
來告曰：¶
『大國朝夕
釋憾於敝邑之地。』¶
寡君不忍，¶
使群臣請於大國，¶
無令輿師淹於君地。¶
能進不能退，¶
君無所辱命。」¶

# src: ZUO Cheng 2.3.7 (589 B.C.); Ya2ng Bo2ju4n 791; Wa2ng Sho3uqia1n 590; tr. Watson 1989:113
# dating: 8120
齊侯曰：¶
「大夫之許，¶
寡人之願也；¶
若其不許，¶
亦將見也。」¶
齊高固入晉師，¶
桀石以投人，¶

# src: ZUO Cheng 2.3.8 (589 B.C.); Ya2ng Bo2ju4n 791; Wa2ng Sho3uqia1n 590; tr. Watson 1989:113
# dating: 8120
禽之而乘其車，¶
繫桑本焉，¶
以徇齊壘，¶
曰：¶
「欲勇者賈余餘勇！」<pb:KR1e0001_tls_008-36a>¶

# src: ZUO Cheng 2.3.9 (589 B.C.); Ya2ng Bo2ju4n 791; Wa2ng Sho3uqia1n 593; tr. Watson 1989:113
# dating: 8120
癸酉，¶
師陳于鞌。¶
邴夏御齊侯，¶
逢丑父為右。¶
晉解張御郤克，¶
鄭丘緩為右。¶

# src: ZUO Cheng 2.3.10 (589 B.C.); Ya2ng Bo2ju4n 791; Wa2ng Sho3uqia1n 593; tr. Watson 1989:113
# dating: 8120
齊侯曰：¶
「余姑翦滅此
而朝食。」¶
不介馬而馳之。¶
郤克傷於矢，¶
流血及屨，¶
未絕鼓音，¶

# src: ZUO Cheng 2.3.11 (589 B.C.); Ya2ng Bo2ju4n 792; Wa2ng Sho3uqia1n 593; tr. Watson 1989:113
# dating: 8120
曰：¶
「余病矣！」¶
張侯曰：¶
「自始合，¶
而矢貫余手及肘，¶
余折以御。¶
左輪朱殷，¶
豈敢言病？¶
吾子忍之！」¶

# src: ZUO Cheng 2.3.12 (589 B.C.); Ya2ng Bo2ju4n 792; Wa2ng Sho3uqia1n 593; tr. Watson 1989:113
# dating: 8120
緩曰：¶
「自始合，¶
苟有險，¶
余必下推車，¶
子豈識之？¶
然子病矣！」¶

# src: ZUO Cheng 2.3.13 (589 B.C.); Ya2ng Bo2ju4n 792; Wa2ng Sho3uqia1n 593; tr. Watson 1989:113
# dating: 8120
張侯曰：¶
「師之耳目，¶
在吾旗鼓，¶
進退從之。¶
此車一人殿之，¶
可以集事。¶
若之何其
以病敗君之大事也？¶
擐甲執兵，¶
固即死也，¶
病未及死，¶
吾子勉之！」¶

# src: ZUO Cheng 2.3.14 (589 B.C.); Ya2ng Bo2ju4n 792; Wa2ng Sho3uqia1n 593; tr. Watson 1989:113
# dating: 8120
左并轡，¶
右援枹而鼓。¶
馬逸不能止，¶
師從之。¶
齊師敗績。¶
逐之，¶
三周華不注。<pb:KR1e0001_tls_008-37a>¶

# src: ZUO Cheng 2.3.15 (589 B.C.); Ya2ng Bo2ju4n 793; Wa2ng Sho3uqia1n 593; tr. Watson 1989:114
# dating: 8120
韓厥夢子輿
謂己曰：¶
「旦辟左右！」¶
故中御
而從齊侯。¶
邴夏曰：¶
「射其御者，¶
君子也。」¶

# src: ZUO Cheng 2.3.16 (589 B.C.); Ya2ng Bo2ju4n 793; Wa2ng Sho3uqia1n 593; tr. Watson 1989:114
# dating: 8120
公曰：¶
「謂之君子而射之，¶
非禮也。」¶
射其左，¶
越于車下。¶
射其右，¶
斃于車中。¶
綦毋張喪車，¶
從韓厥曰：¶
「請寓乘！」¶

# src: ZUO Cheng 2.3.17 (589 B.C.); Ya2ng Bo2ju4n 793; Wa2ng Sho3uqia1n 593; tr. Watson 1989:114
# dating: 8120
從左右，¶
皆肘之，¶
使立於後。¶
韓厥俛，¶
定其右。¶
逢丑父與公易位。¶

# src: ZUO Cheng 2.3.18 (589 B.C.); Ya2ng Bo2ju4n 793; Wa2ng Sho3uqia1n 596; tr. Watson 1989:114
# dating: 8120
將及華泉，¶
驂絓於木
而止。¶
丑父寢於轏中，¶
蛇出於其下，¶
以肱擊之，¶
傷而匿之，¶

# src: ZUO Cheng 2.3.19 (589 B.C.); Ya2ng Bo2ju4n 794; Wa2ng Sho3uqia1n 596; tr. Watson 1989:115
# dating: 8120
故不能推車
而及。¶
韓厥執縶馬前，¶
再拜稽首，¶
奉觴加璧以進，¶
曰：¶
「寡君使群臣
為魯、衛請，¶

# src: ZUO Cheng 2.3.20 (589 B.C.); Ya2ng Bo2ju4n 794; Wa2ng Sho3uqia1n 596; tr. Watson 1989:115
# dating: 8120
曰：¶
『無令輿師陷入君地。』¶
下臣不幸，¶
屬當戎行，¶
無所逃隱。¶
且懼奔辟，¶
而忝兩君。¶
臣辱戎士，¶
敢告不敏，¶
攝官承乏。」¶

# src: ZUO Cheng 2.3.21 (589 B.C.); Ya2ng Bo2ju4n 794; Wa2ng Sho3uqia1n 596; tr. Watson 1989:115
# dating: 8120
丑父使公下，¶
如華泉取飲。¶
鄭周父
御佐車，¶
宛茷為右，¶
載齊侯以免。¶
韓厥獻丑父，¶

# src: ZUO Cheng 2.3.22 (589 B.C.); Ya2ng Bo2ju4n 794; Wa2ng Sho3uqia1n 596; tr. Watson 1989:115
# dating: 8120
郤獻子將戮之，¶
呼曰：¶
「自今無有代其君任患者，¶
有一於此，¶
將為戮乎？」¶
郤子曰：¶
「人不難以死免其君，¶
我戮之，¶
不祥。¶
赦之，¶
以勸事君者。」¶

# src: ZUO Cheng 2.3.23 (589 B.C.); Ya2ng Bo2ju4n 795; Wa2ng Sho3uqia1n 596; tr. Watson 1989:115
# dating: 8120
乃免之。<pb:KR1e0001_tls_008-38a>¶
齊侯免，¶
求丑父，¶
三入三出。¶
每出，¶
齊師以帥退。¶
入于狄卒，¶
狄卒皆抽戈、¶
楯冒之。¶
以入于衛師，¶

# src: ZUO Cheng 2.3.24 (589 B.C.); Ya2ng Bo2ju4n 795; Wa2ng Sho3uqia1n 596; tr. Watson 1989:116
# dating: 8120
衛師免之。¶
遂自徐關入。¶
齊侯見保者，¶
曰：¶
「勉之！¶
齊師敗矣！」¶

# src: ZUO Cheng 2.3.25 (589 B.C.); Ya2ng Bo2ju4n 796; Wa2ng Sho3uqia1n 596; tr. Watson 1989:116
# dating: 8120
辟女子。¶
女子曰：¶
「君免乎？」¶
曰：¶
「免矣。」¶
曰：¶
「銳司徒免乎？」¶
曰：¶
「免矣。」¶
曰：¶
「苟君與吾父免矣，¶
可若何？」¶
乃奔。¶

# src: ZUO Cheng 2.3.26 (589 B.C.); Ya2ng Bo2ju4n 796; Wa2ng Sho3uqia1n 596; tr. Watson 1989:116
# dating: 8120
齊侯以為有禮。¶
既而問之，¶
辟司徒之妻也。¶
予之石窌。<pb:KR1e0001_tls_008-39a>¶
晉師從齊師，¶
入自丘輿。¶
擊馬陘。<pb:KR1e0001_tls_008-40a>¶
齊侯使賓媚人賂
以紀甗、¶
玉磬與地。¶

# src: ZUO Cheng 2.3.27 (589 B.C.); Ya2ng Bo2ju4n 797; Wa2ng Sho3uqia1n 599; tr. Watson 1989:116
# dating: 8120
「不可，¶
則聽客之所為。」¶
賓媚人致賂。¶
晉人不可，¶
曰：¶
「必以蕭同叔子為質，¶
而使齊之封內
盡東其畝。」¶

# src: ZUO Cheng 2.3.28 (589 B.C.); Ya2ng Bo2ju4n 797; Wa2ng Sho3uqia1n 599; tr. Watson 1989:116
# dating: 8120
對曰：¶
「蕭同叔子非他，¶
寡君之母也。¶
若以匹敵，¶
則亦晉君之母也。¶
吾子布大命於諸侯，¶
而曰必質其母
以為信，¶
其若王命何？¶

# src: ZUO Cheng 2.3.29 (589 B.C.); Ya2ng Bo2ju4n 797; Wa2ng Sho3uqia1n 599; tr. Watson 1989:117
# dating: 8120
且是以不孝令也。¶
《詩》曰：¶
『孝子不匱，¶
永錫爾類。』¶
若以不孝令於諸侯，¶
其無乃非德類也乎？¶

# src: ZUO Cheng 2.3.30 (589 B.C.); Ya2ng Bo2ju4n 798; Wa2ng Sho3uqia1n 599; tr. Watson 1989:117
# dating: 8120
先王疆理天下，¶
物土之宜，¶
而布其利。¶
故《詩》曰：¶
『我疆我理，¶
南東其畝。』¶
今吾子疆理諸侯，¶
而曰¶『盡東其畝』¶而已，¶

# src: ZUO Cheng 2.3.31(589 B.C.); Ya2ng Bo2ju4n 798; Wa2ng Sho3uqia1n 599; tr. Watson 1989:117
# dating: 8120
唯吾子戎車是利，¶
無顧土宜，¶
其無乃非先王之命也乎？¶
反先王則不義，¶
何以為盟主？¶
其晉實有闕。¶

# src: ZUO Cheng 2.3.32 (589 B.C.); Ya2ng Bo2ju4n 798; Wa2ng Sho3uqia1n 599; tr. Watson 1989:117
# dating: 8120
四王之王也，¶
樹德而濟同欲焉；¶
五伯之霸也，¶
勤而撫之，¶
以役王命。¶
今吾子求合諸侯，¶
以逞無疆之欲，¶

# src: ZUO Cheng 2.3.33 (589 B.C.); Ya2ng Bo2ju4n 798; Wa2ng Sho3uqia1n 599; tr. Watson 1989:118
# dating: 8120
《詩》曰：¶
『布政優優，¶
百祿是遒。』¶
子實不優，¶
而棄百祿，¶
諸侯何害焉？¶
不然，¶
寡君之命使臣，¶
則有辭矣。¶
曰：¶

# src: ZUO Cheng 2.3.34 (589 B.C.); Ya2ng Bo2ju4n 799; Wa2ng Sho3uqia1n 599; tr. Watson 1989:118
# dating: 8120
『子以君師辱於敝邑，¶
不腆敝賦，¶
以犒從者。¶
畏君之震，¶
師徒橈敗。¶
吾子惠徼齊國之福，¶
不泯其社稷，¶
使繼舊好，¶

# src: ZUO Cheng 2.3.35 (589 B.C.); Ya2ng Bo2ju4n 799; Wa2ng Sho3uqia1n 599; tr. Watson 1989:118
# dating: 8120
唯是先君之敝器、¶
土地不敢愛。¶
子又不許，¶
請收合餘燼，¶
背城借一。¶
敝邑之幸，¶
亦云從也；¶
況其不幸，¶
敢不唯命是聽？』」¶

# src: ZUO Cheng 2.3.36(589 B.C.); Ya2ng Bo2ju4n 799; Wa2ng Sho3uqia1n 603; tr. Watson 1989:118
# dating: 8120
魯、衛諫曰：¶
「齊疾我矣。¶
其死亡者，¶
皆親暱也。¶
子若不許，¶
讎我必甚。¶
唯子，¶
則又何求？¶
子得其國寶，¶
我亦得地，¶

# src: ZUO Cheng 2.3.37 (589 B.C.); Ya2ng Bo2ju4n 799; Wa2ng Sho3uqia1n 603; tr. Watson 1989:118
# dating: 8120
而紓於難，¶
其榮多矣。¶
齊、晉亦唯天所授，¶
豈必晉？」¶
晉人許之，¶
對曰：¶
「群臣帥賦輿，¶
以為魯、¶衛請。¶
若苟有以藉口，¶
而復於寡君，¶
君之惠也。¶
敢不唯命是聽？」<pb:KR1e0001_tls_008-41a>¶

# src: ZUO Cheng 2.3.38 (589 B.C.); Ya2ng Bo2ju4n 799; Wa2ng Sho3uqia1n 603; tr. Watson 1989:118
# dating: 8120
禽鄭自師
逆公。<pb:KR1e0001_tls_008-42a>¶
秋七月，¶
晉師及齊國佐盟于爰婁。¶

# src: ZUO Cheng 2.3.39 (589 B.C.); Ya2ng Bo2ju4n 800; Wa2ng Sho3uqia1n 603; tr. Watson 1989:119
# dating: 8120
使齊人歸
我汶陽之田。¶
公會晉師于上鄍。¶
賜三帥先路
三命之服。¶
司馬、¶司空、¶輿帥、¶
候正、¶亞旅
皆受一命之服。<pb:KR1e0001_tls_008-43a>¶

# src: ZUO Cheng 2.4.1 (589 B.C.); Ya2ng Bo2ju4n 801; Wa2ng Sho3uqia1n 605; tr. Legge: 347
# dating: 8120
B8.2.4八月，¶
宋文公卒，¶
始厚葬，¶
用蜃、¶炭，
益車、¶馬，
始用殉，¶
重器備。¶

# src: ZUO Cheng 2.4.2(589 B.C.); Ya2ng Bo2ju4n 802; Wa2ng Sho3uqia1n 605; tr. Legge: 347
# dating: 8120
椁有四阿，¶
棺有翰、¶
檜。<pb:KR1e0001_tls_008-44a>¶
君子謂華元、¶樂舉¶
「於是乎不臣。¶
臣、
治煩去惑者也，¶
是以伏死而爭。¶
今二子者，¶
君生則縱其惑，¶
死又益其侈，¶
是棄君於惡也，¶
何臣之為？」<pb:KR1e0001_tls_008-45a>¶

# src: ZUO Cheng 2.5.1 (589 B.C.); Ya2ng Bo2ju4n 803; Wa2ng Sho3uqia1n 605; tr. Legge: 347
# dating: 8120
B8.2.5九月，¶
衛穆公卒，¶
晉三子自役
弔焉，¶
哭於大門之外。¶
衛人逆之，¶
婦人哭於門內。¶
送亦如之。¶
遂常以葬。<pb:KR1e0001_tls_008-46a>¶

# src: ZUO Cheng 2.6.1 (589 B.C.); Ya2ng Bo2ju4n 803; Wa2ng Sho3uqia1n 606; tr. Legge: 347
# dating: 8120
B8.2.6楚之討陳夏氏也，¶
莊王欲納夏姬。¶
申公巫臣曰：¶
「不可。¶
君召諸侯，¶
以討罪也；¶
今納夏姬，¶
貪其色也。¶
貪色為淫。¶
淫為大罰。¶

# src: ZUO Cheng 2.6.2 (589 B.C.); Ya2ng Bo2ju4n 803; Wa2ng Sho3uqia1n 606; tr. Legge: 347
# dating: 8120
《周書》曰¶
『明德慎罰』，¶
文王所以造周也。¶
明德、¶
務崇之之謂也，¶
慎罰、¶
務去之之謂也。¶
若興諸侯，¶
以取大罰，¶
非慎之也。¶
君其圖之！」¶

# src: ZUO Cheng 2.6.3 (589 B.C.); Ya2ng Bo2ju4n 803; Wa2ng Sho3uqia1n 606; tr. Legge: 347
# dating: 8120
王乃止。¶
子反欲取之，¶
巫臣曰：¶
「是不祥人也。¶
是夭子蠻，¶
殺御叔，¶
弒靈侯，¶
戮夏南，¶
出孔、¶儀，
喪陳國，¶
何不祥如是？¶

# src: ZUO Cheng 2.6.4 (589 B.C.); Ya2ng Bo2ju4n 804; Wa2ng Sho3uqia1n 606; tr. Legge: 347
# dating: 8120
人生實難，¶
其有不獲死乎！¶
天下多美婦人，¶
何必是？」¶
子反乃止。¶
王以予連尹襄老。¶
襄老死於邲，¶
不獲其尸。¶

# src: ZUO Cheng 2.6.5 (589 B.C.); Ya2ng Bo2ju4n 804; Wa2ng Sho3uqia1n 606; tr. Legge: 347
# dating: 8120
其子黑要烝焉。¶
巫臣使道焉，¶
曰：¶
「歸，¶
吾聘女。」¶
又使自鄭召之，¶
曰：¶
「尸可得也，¶
必來逆之。」¶
姬以告王。¶
王問諸屈巫。¶

# src: ZUO Cheng 2.6.6 (589 B.C.); Ya2ng Bo2ju4n 804; Wa2ng Sho3uqia1n 606; tr. Legge: 347
# dating: 8120
對曰：¶
「其信。¶
知罃之父、¶
成公之嬖也，¶
而中行伯之季弟也，¶
新佐中軍，¶
而善鄭皇戌，¶
甚愛此子。¶
其必因鄭而歸王子
與襄老之尸以求之。¶

# src: ZUO Cheng 2.6.7 (589 B.C.); Ya2ng Bo2ju4n 804; Wa2ng Sho3uqia1n 606; tr. Legge: 347
# dating: 8120
鄭人懼於邲之役，¶
而欲求媚於晉，¶
其必許之。」¶
王遣夏姬歸。¶
將行，¶
謂送者曰：¶
「不得尸，¶
吾不反矣。」¶

# src: ZUO Cheng 2.6.8(589 B.C.); Ya2ng Bo2ju4n 805; Wa2ng Sho3uqia1n 609; tr. Legge: 347
# dating: 8120
巫臣聘諸鄭，¶
鄭伯許之。¶
及共王即位，¶
將為陽橋之役，¶
使屈巫聘于齊，¶
且告師期。¶

# src: ZUO Cheng 2.6.9 (589 B.C.); Ya2ng Bo2ju4n 805; Wa2ng Sho3uqia1n 609; tr. Legge: 347
# dating: 8120
巫臣盡室以行。¶
申叔跪從其父，¶
將適郢，¶
遇之，¶
曰：¶
「異哉！¶
夫子有三軍之懼，¶
而又有桑中之喜，¶
宜將竊妻以逃者也。」¶

# src: ZUO Cheng 2.6.10 (589 B.C.); Ya2ng Bo2ju4n 805; Wa2ng Sho3uqia1n 609; tr. Legge: 348
# dating: 8120
及鄭，¶
使介反幣，¶
而以夏姬行。¶
將奔齊。¶
齊師新敗，¶
曰：¶
「吾不處不勝之國。」¶
遂奔晉，¶
而因郤至，¶
以臣於晉。¶
晉人使為邢大夫。¶

# src: ZUO Cheng 2.6.11 (589 B.C.); Ya2ng Bo2ju4n 805; Wa2ng Sho3uqia1n 609; tr. Legge: 348
# dating: 8120
子反請
以重幣錮之。¶
王曰：¶
「止！¶
其自為謀也則過矣，¶
其為吾先君謀也則忠。¶
忠、
社稷之固也，¶
所蓋多矣。¶

# src: ZUO Cheng 2.6.12 (589 B.C.); Ya2ng Bo2ju4n 806; Wa2ng Sho3uqia1n 609; tr. Legge: 348
# dating: 8120
且彼若能利國家，¶
雖重幣，¶
晉將可乎？¶
若無益於晉，¶
晉將棄之，¶
何勞錮焉？」<pb:KR1e0001_tls_008-47a>¶

# src: ZUO Cheng 2.7.1 (589 B.C.); Ya2ng Bo2ju4n 806; Wa2ng Sho3uqia1n 611; tr. Watson 1989:119
# dating: 8120
B8.2.7晉師歸，¶
范文子後入。¶
武子曰：¶
「無為吾望爾也乎？」¶
對曰：¶
「師有功，¶
國人喜以逆之，¶
先入，¶
必屬耳目焉，¶
是代帥受名也，¶
故不敢。」¶

# src: ZUO Cheng 2.7.2 (589 B.C.); Ya2ng Bo2ju4n 806; Wa2ng Sho3uqia1n 611; tr. Watson 1989:119
# dating: 8120
武子曰：¶
「吾知免矣。」<pb:KR1e0001_tls_008-48a>¶
郤伯見，¶
公曰：¶
「子之力也夫！」¶
對曰：¶
「君之訓也，¶
二三子之力也，¶
臣何力之有焉？」¶

# src: ZUO Cheng 2.7.3 (589 B.C.); Ya2ng Bo2ju4n 806; Wa2ng Sho3uqia1n 611; tr. Watson 1989:119
# dating: 8120
范叔見，¶
勞之如郤伯。¶
對曰：¶
「庚所命也，¶
克之制也，¶
燮何力之有焉？」¶
欒伯見，¶
公亦如之。¶

# src: ZUO Cheng 2.7.4 (589 B.C.); Ya2ng Bo2ju4n 806; Wa2ng Sho3uqia1n 611; tr. Watson 1989:119
# dating: 8120
對曰：¶
「燮之詔也，¶
士用命也，¶
書何力之有焉？」<pb:KR1e0001_tls_008-49a>¶

# src: ZUO Cheng 2.8.1 (589 B.C.); Ya2ng Bo2ju4n 806; Wa2ng Sho3uqia1n 612; tr. Legge: 348
# dating: 8120
B8.2.8宣公使求好于楚，¶
莊王卒，¶
宣公薨，¶
不克作好。¶
公即位，¶
受盟于晉，¶
會晉伐齊。¶
衛人不行使于楚，¶
而亦受盟于晉，¶
從於伐齊。¶

# src: ZUO Cheng 2.8.2 (589 B.C.); Ya2ng Bo2ju4n 807; Wa2ng Sho3uqia1n 612; tr. Legge: 348
# dating: 8120
故楚令尹子重
為陽橋之役以救齊。¶
將起師，¶
子重曰：¶
「君弱，¶
群臣不如先大夫，¶
師眾而後可。¶
《詩》曰：¶
『濟濟多士，¶
文王以寧。』¶

# src: ZUO Cheng 2.8.3 (589 B.C.); Ya2ng Bo2ju4n 807; Wa2ng Sho3uqia1n 612; tr. Legge: 348
# dating: 8120
夫文王猶用眾，¶
況吾儕乎？¶
且先君莊王屬之曰：¶
『無德以及遠方，¶
莫如惠恤其民，¶
而善用之。』」¶

# src: ZUO Cheng 2.8.4 (589 B.C.); Ya2ng Bo2ju4n 807; Wa2ng Sho3uqia1n 612; tr. Legge: 348
# dating: 8120
乃大戶，¶
已責，¶
逮鰥，¶
救乏，¶
赦罪。¶
悉師，¶
王卒盡行。¶
彭名御戎，¶
蔡景公為左，¶
許靈公為右。¶
二君弱，¶
皆強冠之。<pb:KR1e0001_tls_008-50a>¶

# src: ZUO Cheng 2.8.5 (589 B.C.); Ya2ng Bo2ju4n 807; Wa2ng Sho3uqia1n 612; tr. Legge: 348
# dating: 8120
冬，¶
楚師侵衛，¶
遂侵我，¶師于蜀。¶
使臧孫往。¶
辭曰：¶
「楚遠而久，¶
固將退矣。¶
無功而受名，¶
臣不敢。」¶

# src: ZUO Cheng 2.8.6 (589 B.C.); Ya2ng Bo2ju4n 807; Wa2ng Sho3uqia1n 612; tr. Legge: 348
# dating: 8120
楚侵及陽橋，¶
孟孫請往賂之
以執斲、¶
執鍼、¶織紝，¶
皆百人，¶
公衡為質，¶
以請盟。¶
楚人許平。<pb:KR1e0001_tls_008-51a>¶

# src: ZUO Cheng 2.8.7 (589 B.C.); Ya2ng Bo2ju4n 808; Wa2ng Sho3uqia1n 612; tr. Legge: 348
# dating: 8120
十一月，¶
公及楚公子嬰齊、¶蔡侯、¶許男、¶秦右大夫說、¶宋華元、¶陳公孫寧、¶衛孫良夫、¶鄭公子去疾及齊國之大夫盟于蜀。¶

# src: ZUO Cheng 2.8.8 (589 B.C.); Ya2ng Bo2ju4n 808; Wa2ng Sho3uqia1n 612; tr. Legge: 348
# dating: 8120
卿不書，¶
匱盟也。¶
於是乎畏晉而竊與楚盟，¶
故曰¶
「匱盟」。¶
蔡侯、¶許男不書，¶
乘楚車也，¶
謂之失位。<pb:KR1e0001_tls_008-52a>¶

# src: ZUO Cheng 2.8.9 (589 B.C.); Ya2ng Bo2ju4n 808; Wa2ng Sho3uqia1n 612; tr. Legge: 348
# dating: 8120
君子曰：¶
「位其不可不慎也乎！¶
蔡、許之君，¶
一失其位，¶
不得列於諸侯，¶
況其下乎！¶
《詩》曰：¶
『不解于位，¶
民之攸塈。』¶
其是之謂矣。」<pb:KR1e0001_tls_008-53a>¶

# src: ZUO Cheng 2.8.10 (589 B.C.); Ya2ng Bo2ju4n 808; Wa2ng Sho3uqia1n 612; tr. Legge: 349
# dating: 8120
楚師及宋，¶
公衡逃歸。¶
臧宣叔曰：¶
「衡父不忍數年之不宴，¶
以棄魯國，¶
國將若之何？¶
誰居？¶
後之人必有任是夫！¶
國棄矣。」<pb:KR1e0001_tls_008-54a>¶

# src: ZUO Cheng 2.8.11 (589 B.C.); Ya2ng Bo2ju4n 808; Wa2ng Sho3uqia1n 612; tr. Legge: 349
# dating: 8120
是行也，¶
晉辟楚，¶
畏其眾也。¶
君子曰：¶
「眾之不可以已也。¶
大夫為政，¶
猶以眾克，¶
況明君而善用其眾乎？¶
《大誓》所謂商兆民離，¶
周十人同者，¶
眾也。」<pb:KR1e0001_tls_008-55a>¶

# src: ZUO Cheng 2.9.1 (589 B.C.); Ya2ng Bo2ju4n 809; Wa2ng Sho3uqia1n 616; tr. Legge: 349
# dating: 8120
B8.2.9晉侯使鞏朔
獻齊捷于周。¶
王弗見，¶
使單襄公辭焉，¶
曰：¶
「蠻夷戎狄，¶
不式王命，¶
淫湎毀常，¶
王命伐之，¶

# src: ZUO Cheng 2.9.2 (589 B.C.); Ya2ng Bo2ju4n 809; Wa2ng Sho3uqia1n 616; tr. Legge: 349
# dating: 8120
則有獻捷。¶
王親受而勞之，¶
所以懲不敬、¶勸有功也。¶
兄弟
甥舅，¶
侵敗王略，¶
王命伐之，¶
告事而已，¶
不獻其功，¶
所以敬親暱、¶
禁淫慝也。¶

# src: ZUO Cheng 2.9.3 (589 B.C.); Ya2ng Bo2ju4n 809; Wa2ng Sho3uqia1n 616; tr. Legge: 349
# dating: 8120
今叔父克遂，¶
有功于齊，¶
而不使命卿
鎮撫王室，¶
所使來撫余一人，¶
而鞏伯實來，¶
未有職司於王室，¶
又奸先王之禮。¶

# src: ZUO Cheng 2.9.4 (589 B.C.); Ya2ng Bo2ju4n i10; Wa2ng Sho3uqia1n 616; tr. Legge: 349
# dating: 8120
余雖欲於鞏伯，¶
其敢廢舊典以忝叔父？¶
夫齊、¶
甥舅之國也，¶
而大師之後也，¶
寧不亦淫從其欲
以怒叔父，¶
抑豈不可諫誨？」¶

# src: ZUO Cheng 2.9.5 (589 B.C.); Ya2ng Bo2ju4n i10; Wa2ng Sho3uqia1n 616; tr. Legge: 349
# dating: 8120
士莊伯不能對。¶
王使委於三吏，¶
禮之如侯伯克敵使大夫
告慶之禮，¶
降於卿禮一等。¶
王以鞏伯宴，¶
而私賄之。¶
使相告之曰：¶
「非禮也，¶
勿籍！」<pb:KR1e0001_tls_008-56a>¶

# src: ZUO Cheng 3.1.1 (588 B.C.); Ya2ng Bo2ju4n i12; Wa2ng Sho3uqia1n 618; tr. Legge: 352
# dating: 8120
A8.3《成公三年經》
<pb:KR1e0001_tls_008-57a>¶

A8.3.1三年春，¶
王正月，¶
公會晉侯、¶
宋公、¶
衛侯、¶
曹伯伐鄭。
<pb:KR1e0001_tls_008-58a>¶

A8.3.2辛亥，¶
葬衛穆公。
<pb:KR1e0001_tls_008-59a>¶

A8.3.3二月，¶
公至自伐鄭。
<pb:KR1e0001_tls_008-60a>¶

A8.3.4甲子，¶
新宮災。¶
三日哭。
<pb:KR1e0001_tls_008-61a>¶

A8.3.5乙亥，¶
葬宋文公。
<pb:KR1e0001_tls_008-62a>¶

A8.3.6夏，¶
公如晉。
<pb:KR1e0001_tls_008-63a>¶

A8.3.7鄭公子去疾帥師伐許。
<pb:KR1e0001_tls_008-64a>¶

A8.3.8公至自晉。
<pb:KR1e0001_tls_008-65a>¶

A8.3.9秋，¶
叔孫僑如帥師圍棘。
<pb:KR1e0001_tls_008-66a>¶

A8.3.10大雩。
<pb:KR1e0001_tls_008-67a>¶

A8.3.11晉郤克、¶
衛孫良夫伐廧咎如。
<pb:KR1e0001_tls_008-68a>¶

A8.3.12冬十有一月，¶
晉侯使荀庚來聘。
<pb:KR1e0001_tls_008-69a>¶

A8.3.13衛侯使孫良夫來聘。
<pb:KR1e0001_tls_008-70a>¶

A8.3.14丙午，¶
及荀庚盟。
<pb:KR1e0001_tls_008-71a>¶

A8.3.15丁未，¶
及孫良夫盟。
<pb:KR1e0001_tls_008-72a>¶

A8.3.16鄭伐許。
<pb:KR1e0001_tls_008-73a>¶

B8.3《成公三年傳》
<pb:KR1e0001_tls_008-74a>¶

B8.3.1三年春，¶
諸侯伐鄭，¶
次于伯牛，¶
討邲之役也。¶
遂東侵鄭。¶
鄭公子偃帥師禦之，¶
使東鄙覆諸鄤，¶
敗諸丘輿。¶
皇戌如楚獻捷。<pb:KR1e0001_tls_008-75a>¶

# src: ZUO Cheng 3.2.1(588 B.C.); Ya2ng Bo2ju4n i12; Wa2ng Sho3uqia1n 618; tr. Legge: 352
# dating: 8120
B8.3.2夏，¶
公如晉，¶
拜汶陽之田。<pb:KR1e0001_tls_008-76a>¶

# src: ZUO Cheng 3.3.1 (588 B.C.); Ya2ng Bo2ju4n i13; Wa2ng Sho3uqia1n 618; tr. Legge: 352
# dating: 8120
B8.3.3許恃楚而不事鄭，¶
鄭子良伐許。<pb:KR1e0001_tls_008-77a>¶

# src: ZUO Cheng 3.4.1 (588 B.C.); Ya2ng Bo2ju4n i13; Wa2ng Sho3uqia1n 619; tr. Legge: 352
# dating: 8120
B8.3.4晉人歸楚公子穀臣與連尹襄老之尸于楚，¶
以求知罃。¶
於是荀首佐中軍矣，¶
故楚人許之。¶
王送知罃，¶
曰：¶
「子其怨我乎？」¶

# src: ZUO Cheng 3.4.2 (588 B.C.); Ya2ng Bo2ju4n i13; Wa2ng Sho3uqia1n 619; tr. Legge: 352
# dating: 8120
對曰：¶
「二國治戎，¶
臣不才，¶
不勝其任，¶
以為俘馘。¶
執事不
以釁鼓，¶
使歸即戮，¶
君之惠也。¶
臣實不才，¶
又誰敢怨？」¶

# src: ZUO Cheng 3.4.3 (588 B.C.); Ya2ng Bo2ju4n i13; Wa2ng Sho3uqia1n 619; tr. Legge: 352
# dating: 8120
王曰：¶
「然則德我乎？」¶
對曰：¶
「二國圖其社稷
而求紓其民，¶
各懲其忿，¶
以相宥也。¶
兩釋纍囚，¶
以成其好。¶
二國有好，¶
臣不與及，¶
其誰敢德？」¶

# src: ZUO Cheng 3.4.4 (588 B.C.); Ya2ng Bo2ju4n i13; Wa2ng Sho3uqia1n 619; tr. Legge: 352
# dating: 8120
王曰：¶
「子歸，¶
何以報我？」¶
對曰：¶
「臣不任受怨，¶
君亦不任受德，¶
無怨無德，¶
不知所報。」¶
王曰：¶
「雖然，¶
必告不穀。」¶

# src: ZUO Cheng 3.4.5 (588 B.C.); Ya2ng Bo2ju4n i13; Wa2ng Sho3uqia1n 619; tr. Legge: 352
# dating: 8120
對曰：¶
「以君之靈，¶
纍臣得歸骨於晉，¶
寡君之以為戮，¶
死且不朽。¶
若從君之惠而免之，¶
以賜君之外臣首；¶
首其請於寡君，¶
而以戮於宗，¶
亦死且不朽。¶

# src: ZUO Cheng 3.4.6(588 B.C.); Ya2ng Bo2ju4n i14; Wa2ng Sho3uqia1n 619; tr. Legge: 352
# dating: 8120
若不獲命，¶
而使嗣宗職，¶
次及於事，¶
而帥偏師，¶
以脩封疆。¶
雖遇執事，¶
其弗敢違，¶
其竭力致死，¶
無有二心，¶
以盡臣禮，¶
所以報也。」¶

# src: ZUO Cheng 3.4.7 (588 B.C.); Ya2ng Bo2ju4n i14; Wa2ng Sho3uqia1n 619; tr. Legge: 352
# dating: 8120
王曰：¶
「晉未可與爭。」¶
重為之禮而歸之。<pb:KR1e0001_tls_008-78a>¶

# src: ZUO Cheng 3.5.1 (588 B.C.); Ya2ng Bo2ju4n i14; Wa2ng Sho3uqia1n 622; tr. Legge: 353
# dating: 8120
B8.3.5秋，¶
叔孫僑如圍棘，¶
取汶陽之田。¶
棘不服，¶
故圍之。<pb:KR1e0001_tls_008-79a>¶

# src: ZUO Cheng 3.6.1 (588 B.C.); Ya2ng Bo2ju4n i14; Wa2ng Sho3uqia1n 622
# dating: 8120
B8.3.6晉郤克、¶
衛孫良夫伐廧咎如，¶
討赤狄之餘焉。¶
廧咎如潰，¶
上失民也。<pb:KR1e0001_tls_008-80a>¶

# src: ZUO Cheng 3.7.1 (588 B.C.); Ya2ng Bo2ju4n i14; Wa2ng Sho3uqia1n 622; tr. Legge: 353
# dating: 8120
B8.3.7冬十一月，¶
晉侯使荀庚來聘，¶
且尋盟。¶
衛侯使孫良夫來聘，¶
且尋盟。¶

# src: ZUO Cheng 3.7.2 (588 B.C.); Ya2ng Bo2ju4n i14; Wa2ng Sho3uqia1n 622; tr. Legge: 353
# dating: 8120
公問諸臧宣叔曰：¶
「仲行伯之於晉也，¶
其位在三；¶
孫子之於衛也，¶
位為上卿，¶
將誰先？」¶

# src: ZUO Cheng 3.7.3 (588 B.C.); Ya2ng Bo2ju4n i14; Wa2ng Sho3uqia1n 622; tr. Legge: 353
# dating: 8120
對曰：¶
「次國之上卿，¶
當大國之中，¶
中當其下，¶
下當其上大夫。¶
小國之上卿，¶
當大國之下卿，¶
中當其上大夫，¶
下當其下大夫。¶

# src: ZUO Cheng 3.7.4 (588 B.C.); Ya2ng Bo2ju4n i15; Wa2ng Sho3uqia1n 622; tr. Legge: 353
# dating: 8120
上下如是，¶
古之制也。¶
衛在晉，¶
不得為次國。¶
晉為盟主，¶
其將先之。」¶
丙午，¶
盟晉；¶
丁未，¶
盟衛，¶
禮也。<pb:KR1e0001_tls_008-81a>¶

# src: ZUO Cheng 3.8.1 (588 B.C.); Ya2ng Bo2ju4n i15; Wa2ng Sho3uqia1n 623; tr. Legge: 353
# dating: 8120
B8.3.8十二月甲戌，¶
晉作六軍。¶
韓厥、趙括、鞏朔、韓穿、¶
荀騅、趙旃皆為卿，¶
賞鞌之功也。<pb:KR1e0001_tls_008-82a>¶

# src: ZUO Cheng 3.9.1 (588 B.C.); Ya2ng Bo2ju4n i15; Wa2ng Sho3uqia1n 623; tr. Legge: 353
# dating: 8120
B8.3.9齊侯朝于晉，¶
將授玉。¶
郤克趨進曰：¶
「此行也，¶
君為婦人之笑
辱也，¶
寡君未之敢任。」<pb:KR1e0001_tls_008-83a>¶

# src: ZUO Cheng 3.9.2 (588 B.C.); Ya2ng Bo2ju4n i16; Wa2ng Sho3uqia1n 623; tr. Legge: 353
# dating: 8120
晉侯享齊侯。¶
齊侯視韓厥。¶
韓厥曰：¶
「君知厥也乎？」¶
齊侯曰：¶
「服改矣。」¶
韓厥登，¶
舉爵曰：¶
「臣之不敢愛死，¶
為兩君之在此堂也。」<pb:KR1e0001_tls_008-84a>¶

# src: ZUO Cheng 3.10.1 (588 B.C.); Ya2ng Bo2ju4n i16; Wa2ng Sho3uqia1n 623; tr. Legge: 353
# dating: 8120
B8.3.10荀罃之在楚也，¶
鄭賈人有將寘諸褚中以出。¶
既謀之，¶
未行，¶
而楚人歸之。¶
賈人如晉，¶
荀罃善視之，¶
如實出己。¶

# src: ZUO Cheng 3.10.2 (588 B.C.); Ya2ng Bo2ju4n i16; Wa2ng Sho3uqia1n 623; tr. Legge: 353
# dating: 8120
賈人曰：¶
「吾無其功，¶
敢有其實乎？¶
吾小人，¶
不可以厚誣君子。」¶
遂適齊。<pb:KR1e0001_tls_008-85a>¶

# src: ZUO Cheng 4.1 (587 B.C.); Ya2ng Bo2ju4n i18; Wa2ng Sho3uqia1n 626; tr. Legge: 354
# dating: 8120
A8.4《成公四年經》
<pb:KR1e0001_tls_008-86a>¶

A8.4.1四年春，¶
宋公使華元來聘。
<pb:KR1e0001_tls_008-87a>¶

A8.4.2三月壬申，¶
鄭伯堅卒。
<pb:KR1e0001_tls_008-88a>¶

A8.4.3杞伯來朝。
<pb:KR1e0001_tls_008-89a>¶

A8.4.4夏四月甲寅，¶
臧孫許卒。
<pb:KR1e0001_tls_008-90a>¶

A8.4.5公如晉。
<pb:KR1e0001_tls_008-91a>¶

A8.4.6葬鄭襄公。
<pb:KR1e0001_tls_008-92a>¶

A8.4.7秋，¶
公至自晉。
<pb:KR1e0001_tls_008-93a>¶

A8.4.8冬，¶
城鄆。
<pb:KR1e0001_tls_008-94a>¶

A8.4.9鄭伯伐許。
<pb:KR1e0001_tls_008-95a>¶

B8.4《成公四年傳》
<pb:KR1e0001_tls_008-96a>¶

B8.4.1四年春，¶
宋華元來聘，¶
通嗣君也。<pb:KR1e0001_tls_008-97a>¶

# src: ZUO Cheng 4.2 (587 B.C.); Ya2ng Bo2ju4n i18; Wa2ng Sho3uqia1n 626
# dating: 8120
B8.4.2杞伯來朝，¶
歸叔姬故也。<pb:KR1e0001_tls_008-98a>¶

# src: ZUO Cheng 4.3 (587 B.C.); Ya2ng Bo2ju4n i18; Wa2ng Sho3uqia1n 626; tr. Legge: 354
# dating: 8120
B8.4.3夏，¶
公如晉。¶
晉侯見公，¶
不敬。¶
季文子曰：¶
「晉侯必不免。¶
《詩》曰：¶
『敬之敬之！¶
天惟顯思，¶
命不易哉！』¶
夫晉侯之命在諸侯矣，¶
可不敬乎！」<pb:KR1e0001_tls_008-99a>¶

# src: ZUO Cheng 4.4.1 (587 B.C.); Ya2ng Bo2ju4n i18; Wa2ng Sho3uqia1n 626; tr. Legge: 354
# dating: 8120
B8.4.4秋，¶
公至自晉，¶
欲求成于楚
而叛晉。¶
季文子曰：¶
「不可。¶
晉雖無道，¶
未可叛也。¶

# src: ZUO Cheng 4.4.2(587 B.C.); Ya2ng Bo2ju4n i18; Wa2ng Sho3uqia1n 626; tr. Legge: 355
# dating: 8120
國大、¶臣睦，¶
而邇於我，¶
諸侯聽焉，¶
未可以貳。¶
《史佚之志》有之曰：¶
『非我族類，¶
其心必異。』¶
楚雖大，¶
非吾族也，¶
其肯字我乎？」¶
公乃止。<pb:KR1e0001_tls_008-100a>¶

# src: ZUO Cheng 4.5.1 (587 B.C.); Ya2ng Bo2ju4n i19; Wa2ng Sho3uqia1n 627; tr. Legge: 355
# dating: 8120
B8.4.5冬十一月，¶
鄭公孫申帥師
疆許田。¶
許人敗諸展陂。¶
鄭伯伐許，¶
取鉏任、¶泠敦之田。<pb:KR1e0001_tls_008-101a>¶

# src: ZUO Cheng 4.5.2 (587 B.C.); Ya2ng Bo2ju4n i19; Wa2ng Sho3uqia1n 627; tr. Legge: 355
# dating: 8120
晉欒書將中軍，¶
荀首佐之，¶
士燮佐上軍，¶
以救許伐鄭，¶
取氾、¶祭。<pb:KR1e0001_tls_008-102a>¶
楚子反救鄭，¶
鄭伯與許男訟焉，¶
皇戌攝鄭伯之辭。¶
子反不能決也，¶
曰：¶

# src: ZUO Cheng 4.5.3 (587 B.C.); Ya2ng Bo2ju4n i19; Wa2ng Sho3uqia1n 627; tr. Legge: 355
# dating: 8120
「君若辱在寡君，¶
寡君與其二三臣共聽兩君之所欲，¶
成其可知也。¶
不然，¶
側不足
以知二國之成。」<pb:KR1e0001_tls_008-103a>¶

# src: ZUO Cheng 4.6 (587 B.C.); Ya2ng Bo2ju4n i19; Wa2ng Sho3uqia1n 628; tr. Legge: 355
# dating: 8120
B8.4.6晉趙嬰
通于趙莊姬。<pb:KR1e0001_tls_008-104a>¶

# src: ZUO Cheng 5.1.1 (586 B.C.); Ya2ng Bo2ju4n i21; Wa2ng Sho3uqia1n 628; tr. Legge: 357
# dating: 8120
A8.5《成公五年經》
<pb:KR1e0001_tls_008-105a>¶

A8.5.1五年春，¶
王正月，¶
杞叔姬來歸。
<pb:KR1e0001_tls_008-106a>¶

A8.5.2仲孫蔑如宋。
<pb:KR1e0001_tls_008-107a>¶

A8.5.3夏，¶
叔孫僑如會晉荀首于穀。
<pb:KR1e0001_tls_008-108a>¶

A8.5.4梁山崩。
<pb:KR1e0001_tls_008-109a>¶

A8.5.5秋，¶
大水。
<pb:KR1e0001_tls_008-110a>¶

A8.5.6冬十有一月己酉，¶
天王崩。
<pb:KR1e0001_tls_008-111a>¶

A8.5.7十有二月己丑，¶
公會晉侯、¶
齊侯、¶
宋公、¶
衛侯、¶
鄭伯、¶
曹伯、¶
邾子、¶
杞伯同盟于蟲牢。
<pb:KR1e0001_tls_008-112a>¶

B8.5《成公五年傳》
<pb:KR1e0001_tls_008-113a>¶

B8.5.1五年春，¶
原、屏放諸齊。¶
嬰曰：¶
「我在，¶
故欒氏不作。¶
我亡，¶
吾二昆其憂哉。¶
且人各有能、¶
有不能，¶
舍我，¶
何害？」¶

# src: ZUO Cheng 5.1.2 (586 B.C.); Ya2ng Bo2ju4n i21; Wa2ng Sho3uqia1n 628; tr. Legge: 357
# dating: 8120
弗聽。<pb:KR1e0001_tls_008-114a>¶
嬰夢天使謂己：¶
「祭余，¶
余福女。」¶
使問諸士貞伯。¶
貞伯曰：¶
「不識也。」¶
既而告其

# src: ZUO Cheng 5.1.3 (586 B.C.); Ya2ng Bo2ju4n i21; Wa2ng Sho3uqia1n 629; tr. Legge: 357
# dating: 8120
人曰：¶
「神福仁而禍淫。¶
淫而無罰，¶
福也。¶
祭，
其得亡乎？」¶
祭之
之明日而亡。<pb:KR1e0001_tls_008-115a>¶

# src: ZUO Cheng 5.2 (586 B.C.); Ya2ng Bo2ju4n i22; Wa2ng Sho3uqia1n 629; tr. Legge: 357
# dating: 8120
B8.5.2孟獻子如宋，¶
報華元也。<pb:KR1e0001_tls_008-116a>¶

# src: ZUO Cheng 5.3 (586 B.C.); Ya2ng Bo2ju4n i22; Wa2ng Sho3uqia1n 629; tr. Legge: 357
# dating: 8120
B8.5.3夏，¶
晉荀首如齊逆女，¶
故宣伯餫諸穀。<pb:KR1e0001_tls_008-117a>¶

# src: ZUO Cheng 5.4.1 (586 B.C.); Ya2ng Bo2ju4n i22; Wa2ng Sho3uqia1n 630; tr. Legge: 357
# dating: 8120
B8.5.4梁山崩，¶
晉侯以傳召伯宗。¶
伯宗辟重，¶
曰：¶
「辟傳！」¶
重人曰：¶
「待我，¶
不如捷之速也。」¶
問其所。¶
曰：¶
「絳人也。」¶
問絳事焉。¶

# src: ZUO Cheng 5.4.2 (586 B.C.); Ya2ng Bo2ju4n i23; Wa2ng Sho3uqia1n 630; tr. Legge: 357
# dating: 8120
曰：¶
「梁山崩，¶
將召伯宗謀之。」¶
問將若之何。¶
曰：¶
「山有朽壤而崩，¶
可若何？¶

# src: ZUO Cheng 5.4.3 (586 B.C.); Ya2ng Bo2ju4n i22; Wa2ng Sho3uqia1n 630; tr. Legge: 357
# dating: 8120
國主山川，¶
故山崩川竭，¶
君為之不舉、¶
降服、乘縵、¶
徹樂、出次，¶
祝幣，¶
史辭
以禮焉。¶
其如此而已。¶
雖伯宗，¶
若之何？」¶

# src: ZUO Cheng 5.4.4 (586 B.C.); Ya2ng Bo2ju4n i22; Wa2ng Sho3uqia1n 630; tr. Legge: 357
# dating: 8120
伯宗請見之。¶
不可。¶
遂以告，¶
而從之。<pb:KR1e0001_tls_008-118a>¶

# src: ZUO Cheng 5.5 (586 B.C.); Ya2ng Bo2ju4n i23; Wa2ng Sho3uqia1n 631; tr. Legge: 357
# dating: 8120
B8.5.5許靈公愬鄭伯于楚。¶
六月，¶
鄭悼公如楚訟，¶
不勝，¶
楚人執皇戌及子國。¶
故鄭伯歸，¶
使公子偃請成于晉。¶
秋八月，¶
鄭伯及晉趙同盟于垂棘。<pb:KR1e0001_tls_008-119a>¶

# src: ZUO Cheng 5.6 (586 B.C.); Ya2ng Bo2ju4n i24; Wa2ng Sho3uqia1n 631; tr. Legge: 357
# dating: 8120
B8.5.6宋公子圍龜
為質于楚而歸，¶
華元享之。¶
請鼓譟以出，¶
鼓譟以復入，¶
曰：¶
「習攻華氏。」¶
宋公殺之。<pb:KR1e0001_tls_008-120a>¶

# src: ZUO Cheng 5.7 (586 B.C.); Ya2ng Bo2ju4n i24; Wa2ng Sho3uqia1n 631; tr. Legge: 357
# dating: 8120
B8.5.7冬，¶
同盟于蟲牢，¶
鄭服也。<pb:KR1e0001_tls_008-121a>¶
諸侯謀復會，¶
宋公使向為人辭
以子靈之難。<pb:KR1e0001_tls_008-122a>¶

# src: ZUO Cheng 5.8 (586 B.C.); Ya2ng Bo2ju4n i24; Wa2ng Sho3uqia1n 631
# dating: 8120
B8.5.8十一月己酉，¶
定王崩。<pb:KR1e0001_tls_008-123a>¶

# src: ZUO Cheng 6.1 (585 B.C.); Ya2ng Bo2ju4n i25; Wa2ng Sho3uqia1n 633; tr. Legge: 359
# dating: 8120
A8.6《成公六年經》
<pb:KR1e0001_tls_008-124a>¶

A8.6.1六年春，¶
王正月，¶
公至自會。
<pb:KR1e0001_tls_008-125a>¶

A8.6.2二月辛巳，¶
立武宮。
<pb:KR1e0001_tls_008-126a>¶

A8.6.3取鄟。
<pb:KR1e0001_tls_008-127a>¶

A8.6.4衛孫良夫帥師侵宋。
<pb:KR1e0001_tls_008-128a>¶

A8.6.5夏六月，¶
邾子來朝。
<pb:KR1e0001_tls_008-129a>¶

A8.6.6公孫嬰齊如晉。
<pb:KR1e0001_tls_008-130a>¶

A8.6.7壬申，¶
鄭伯費卒。
<pb:KR1e0001_tls_008-131a>¶

A8.6.8秋，¶
仲孫蔑、¶
叔孫僑如帥師侵宋。
<pb:KR1e0001_tls_008-132a>¶

A8.6.9楚公子嬰齊帥師伐鄭。
<pb:KR1e0001_tls_008-133a>¶

A8.6.10冬，¶
季孫行父如晉。
<pb:KR1e0001_tls_008-134a>¶

A8.6.11晉欒書帥師救鄭。
<pb:KR1e0001_tls_008-135a>¶

B8.6《成公六年傳》
<pb:KR1e0001_tls_008-136a>¶

B8.6.1六年春，¶
鄭伯如晉
拜成，¶
子游相，¶
授玉于東楹之東。¶
士貞伯曰：¶
「鄭伯其死乎！¶
自棄也已。¶
視流而行速，¶
不安其位，¶
宜不能久。」<pb:KR1e0001_tls_008-137a>¶

# src: ZUO Cheng 6.2 (585 B.C.); Ya2ng Bo2ju4n i26; Wa2ng Sho3uqia1n 633; tr. Legge: 360
# dating: 8120
B8.6.2二月，¶
季文子以鞌之功立武宮，¶
非禮也。¶
聽於人以救其難，¶
不可以立武。¶
立武由己，¶
非由人也。<pb:KR1e0001_tls_008-138a>¶

# src: ZUO Cheng 6.3 (585 B.C.); Ya2ng Bo2ju4n i27; Wa2ng Sho3uqia1n 633; tr. Legge: 360
# dating: 8120
B8.6.3取鄟，¶
言易也。<pb:KR1e0001_tls_008-139a>¶

# src: ZUO Cheng 6.4.1 (585 B.C.); Ya2ng Bo2ju4n i27; Wa2ng Sho3uqia1n 633; tr. Legge: 360
# dating: 8120
B8.6.4三月，¶
晉伯宗、¶夏陽說、¶衛孫良夫、¶
甯相、¶鄭人、¶
伊雒之戎、¶
陸渾、¶
蠻氏侵宋，¶
以其辭會也。¶

# src: ZUO Cheng 6.4.2 (585 B.C.); Ya2ng Bo2ju4n i27; Wa2ng Sho3uqia1n 633; tr. Legge: 360
# dating: 8120
師于鍼。¶
衛人不保。¶
說欲襲衛，¶
曰：¶
「雖不可入，¶
多俘而歸，¶
有罪不及死。」¶

# src: ZUO Cheng 6.4.3 (585 B.C.); Ya2ng Bo2ju4n i27; Wa2ng Sho3uqia1n 633; tr. Legge: 360
# dating: 8120
伯宗曰：¶
「不可。¶
衛唯信晉，¶
故師在其郊
而不設備。¶
若襲之，¶是棄信也。¶
雖多衛俘，¶
而晉無信，¶
何以求諸侯？」¶
乃止。¶
師還，¶衛人登陴。<pb:KR1e0001_tls_008-140a>¶

# src: ZUO Cheng 6.5.1(585 B.C.); Ya2ng Bo2ju4n i27; Wa2ng Sho3uqia1n 635; tr. Legge: 360
# dating: 8120
B8.6.5晉人謀去故絳，¶
諸大夫皆曰：¶
「必居郇、¶瑕氏之地，¶
沃饒而近盬，¶
國利君樂，¶
不可失也。」¶

# src: ZUO Cheng 6.5.2 (585 B.C.); Ya2ng Bo2ju4n i28; Wa2ng Sho3uqia1n 635; tr. Legge: 360
# dating: 8120
韓獻子將新中軍，¶
且為僕大夫。¶
公揖而入。¶
獻子從。¶
公立於寢庭，¶
謂獻子曰：¶
「何如？」¶

# src: ZUO Cheng 6.5.3 (585 B.C.); Ya2ng Bo2ju4n i28; Wa2ng Sho3uqia1n 635; tr. Legge: 360
# dating: 8120
對曰：¶
「不可。¶
郇、瑕氏土薄水淺，¶
其惡易覯。¶
易覯則民愁，¶
民愁則墊隘，¶
於是乎有沈溺重膇之疾。¶
不如新田，¶
土厚水深，¶
居之不疾，¶
有汾、¶澮以流其惡，¶
且民從教，¶

# src: ZUO Cheng 6.5.4 (585 B.C.); Ya2ng Bo2ju4n i29; Wa2ng Sho3uqia1n 635; tr. Legge: 360
# dating: 8120
十世之利也。¶
夫山、澤、林、盬，
國之寶也。¶
國饒，¶
則民驕佚。¶
近寶，¶
公室乃貧。¶
不可謂樂。」¶
公說，¶
從之。¶
夏四月丁丑，¶
晉遷于新田。<pb:KR1e0001_tls_008-141a>¶

# src: ZUO Cheng 6.6 (585 B.C.); Ya2ng Bo2ju4n i29; Wa2ng Sho3uqia1n 636
# dating: 8120
B8.6.6六月，¶
鄭悼公卒。<pb:KR1e0001_tls_008-142a>¶

# src: ZUO Cheng 6.7 (585 B.C.); Ya2ng Bo2ju4n i29; Wa2ng Sho3uqia1n 636; tr. Legge: 360
# dating: 8120
B8.6.7子叔聲伯如晉，¶
命伐宋。<pb:KR1e0001_tls_008-143a>¶

# src: ZUO Cheng 6.8 (585 B.C.); Ya2ng Bo2ju4n i29; Wa2ng Sho3uqia1n 636; tr. Legge: 360
# dating: 8120
B8.6.8秋，¶
孟獻子、叔孫宣伯侵宋，¶
晉命也。<pb:KR1e0001_tls_008-144a>¶

# src: ZUO Cheng 6.9 (585 B.C.); Ya2ng Bo2ju4n i29; Wa2ng Sho3uqia1n 636; tr. Legge: 360
# dating: 8120
B8.6.9楚子重伐鄭，¶
鄭從晉故也。<pb:KR1e0001_tls_008-145a>¶

# src: ZUO Cheng 6.10 (585 B.C.); Ya2ng Bo2ju4n i29; Wa2ng Sho3uqia1n 636; tr. Legge: 360
# dating: 8120
B8.6.10冬，¶
季文子如晉，¶
賀遷也。<pb:KR1e0001_tls_008-146a>¶

# src: ZUO Cheng 6.11.1 (585 B.C.); Ya2ng Bo2ju4n i30; Wa2ng Sho3uqia1n 636; tr. Legge: 360
# dating: 8120
B8.6.11晉欒書救鄭，¶
與楚師遇於繞角。¶
楚師還。¶
晉師遂侵蔡。¶
楚公子申、¶公子成以申、¶息之師救蔡，¶
禦諸桑隧。¶

# src: ZUO Cheng 6.11.2 (585 B.C.); Ya2ng Bo2ju4n i30; Wa2ng Sho3uqia1n 636; tr. Legge: 360
# dating: 8120
趙同、趙括欲戰，¶
請於武子，¶
武子將許之。¶
知莊子，范文子、¶
韓獻子諫曰：¶
「不可。¶
吾來救鄭，¶
楚師去我，¶
吾遂至於此，¶
是遷戮也。¶
戮而不已，¶

# src: ZUO Cheng 6.11.3 (585 B.C.); Ya2ng Bo2ju4n i30; Wa2ng Sho3uqia1n 636; tr. Legge: 361
# dating: 8120
又怒楚師，¶
戰必不克。¶
雖克，¶
不令。¶
成師以出，¶
而敗楚之二縣，¶
何榮之有焉？¶
若不能敗，¶
為辱已甚，¶
不如還也。」¶
乃遂還。<pb:KR1e0001_tls_008-147a>¶

# src: ZUO Cheng 6.11.4 (585 B.C.); Ya2ng Bo2ju4n i30; Wa2ng Sho3uqia1n 636; tr. Legge: 361
# dating: 8120
於是軍帥之欲戰者眾。¶
或謂欒武子曰：¶
「聖人與眾同欲，¶
是以濟事，¶
子盍從眾？¶
子為大政，¶
將酌於民者也。¶

# src: ZUO Cheng 6.11.5(585 B.C.); Ya2ng Bo2ju4n i30; Wa2ng Sho3uqia1n 636; tr. Legge: 361
# dating: 8120
子之佐十一人，¶
其不欲戰者，¶
三人而已。¶
欲戰者可謂眾矣。¶
《商書》曰：¶
『三人占，¶
從二人。』¶
眾故也。」¶

# src: ZUO Cheng 6.11.6 (585 B.C.); Ya2ng Bo2ju4n i31; Wa2ng Sho3uqia1n 636; tr. Legge: 361
# dating: 8120
武子曰：¶
「善鈞從眾。¶
夫善，¶
眾之主也。¶
三卿為主，¶
可謂眾矣。¶
從之，¶
不亦可乎？」<pb:KR1e0001_tls_008-148a>¶

# src: ZUO Cheng 7.1.1 (5i4 B.C.); Ya2ng Bo2ju4n i32; Wa2ng Sho3uqia1n 639; tr. Legge: 363
# dating: 8120
A8.7《成公七年經》
<pb:KR1e0001_tls_008-149a>¶

A8.7.1七年春，¶
王正月，¶
鼷鼠食郊牛角，¶
改卜牛。¶
鼷鼠又食其角，¶
乃免牛。
<pb:KR1e0001_tls_008-150a>¶

A8.7.2吳伐郯。
<pb:KR1e0001_tls_008-151a>¶

A8.7.3夏五月，¶
曹伯來朝。
<pb:KR1e0001_tls_008-152a>¶

A8.7.4不郊，¶
猶三望。
<pb:KR1e0001_tls_008-153a>¶

A8.7.5秋，¶
楚公子嬰齊帥師伐鄭。
<pb:KR1e0001_tls_008-154a>¶

A8.7.6公會晉侯、¶
齊侯、¶
宋公、¶
衛侯、¶
曹伯、¶
莒子、¶
邾子、¶
杞伯救鄭。¶
八月戊辰，¶
同盟于馬陵。
<pb:KR1e0001_tls_008-155a>¶

A8.7.7公至自會。
<pb:KR1e0001_tls_008-156a>¶

A8.7.8吳入州來。
<pb:KR1e0001_tls_008-157a>¶

A8.7.9冬，¶
大雩。
<pb:KR1e0001_tls_008-158a>¶

A8.7.10衛孫林父出奔晉。
<pb:KR1e0001_tls_008-159a>¶

B8.7《成公七年傳》
<pb:KR1e0001_tls_008-160a>¶

B8.7.1七年春，¶
吳伐郯，¶
郯成。<pb:KR1e0001_tls_008-161a>¶
季文子曰：¶
「中國不振旅，¶
蠻夷入伐，¶
而莫之或恤。¶
無弔者也夫！¶

# src: ZUO Cheng 7.1.2 (5i4 B.C.); Ya2ng Bo2ju4n i33; Wa2ng Sho3uqia1n 639; tr. Legge: 363
# dating: 8120
《詩》曰：¶
『不弔昊天，¶
亂靡有定。』¶
其此之謂乎！¶
有上不弔，¶
其誰不受亂？¶
吾亡無日矣。」¶
君子曰：¶
「知懼如是，¶
斯不亡矣。」<pb:KR1e0001_tls_008-162a>¶

# src: ZUO Cheng 7.2 (5i4 B.C.); Ya2ng Bo2ju4n i33; Wa2ng Sho3uqia1n 639; tr. Legge: 363
# dating: 8120
B8.7.2鄭子良相成公以如晉，¶
見，
且拜師。<pb:KR1e0001_tls_008-163a>¶

# src: ZUO Cheng 7.3 (5i4 B.C.); Ya2ng Bo2ju4n i33; Wa2ng Sho3uqia1n 639
# dating: 8120
B8.7.3夏，¶
曹宣公來朝。<pb:KR1e0001_tls_008-164a>¶

# src: ZUO Cheng 7.4.1 (5i4 B.C.); Ya2ng Bo2ju4n i33; Wa2ng Sho3uqia1n 640; tr. Legge: 363
# dating: 8120
B8.7.4秋，¶
楚子重伐鄭，¶
師于氾。¶
諸侯救鄭。¶
鄭共仲、¶侯羽軍楚師，¶
囚鄖公鍾儀，¶
獻諸晉。<pb:KR1e0001_tls_008-165a>¶

# src: ZUO Cheng 7.4.2 (5i4 B.C.); Ya2ng Bo2ju4n i33; Wa2ng Sho3uqia1n 640; tr. Legge: 363
# dating: 8120
八月，¶
同盟于馬陵，¶
尋蟲牢之盟，¶
且莒服故也。<pb:KR1e0001_tls_008-166a>¶
晉人以鍾儀歸，¶
囚諸軍府。<pb:KR1e0001_tls_008-167a>¶

# src: ZUO Cheng 7.5.1 (5i4 B.C.); Ya2ng Bo2ju4n i33; Wa2ng Sho3uqia1n 641; tr. Legge: 363
# dating: 8120
B8.7.5楚圍宋之役，¶
師還，¶
子重請取於申、¶
呂以為賞田。¶
王許之。¶

# src: ZUO Cheng 7.5.2 (5i4 B.C.); Ya2ng Bo2ju4n i34; Wa2ng Sho3uqia1n 641; tr. Legge: 363
# dating: 8120
申公巫臣曰：¶
「不可。¶
此申、¶呂所以邑也，¶
是以為賦，¶
以御北方。¶
若取之，¶
是無申、¶
呂也，¶
晉、鄭必至于漢。」¶
王乃止。¶
子重是以怨巫臣。¶

# src: ZUO Cheng 7.5.3 (5i4 B.C.); Ya2ng Bo2ju4n i34; Wa2ng Sho3uqia1n 641; tr. Legge: 364
# dating: 8120
子反欲取夏姬，¶
巫臣止之，¶
遂取
以行，¶
子反亦怨之。¶
及共王即位，¶

# src: ZUO Cheng 7.5.4 (5i4 B.C.); Ya2ng Bo2ju4n i34; Wa2ng Sho3uqia1n 641; tr. Legge: 364
# dating: 8120
子重、¶子反殺巫臣之族子閻、¶子蕩及清尹弗忌及襄老之子黑要，¶
而分其室。¶
子重取子閻之室，¶
使沈尹與王子罷分子蕩之室，¶
子反取黑要與清尹之室。¶

# src: ZUO Cheng 7.5.5 (5i4 B.C.); Ya2ng Bo2ju4n i34; Wa2ng Sho3uqia1n 641; tr. Legge: 364
# dating: 8120
巫臣自晉遺二子書，¶
曰：¶
「爾以讒慝貪惏事君，¶
而多殺不辜，¶
余必使爾罷於奔命
以死。」<pb:KR1e0001_tls_008-168a>¶
巫臣請使於吳，¶
晉侯許之。¶
吳子壽夢說之。¶

# src: ZUO Cheng 7.5.6 (5i4 B.C.); Ya2ng Bo2ju4n i35; Wa2ng Sho3uqia1n 641; tr. Legge: 364
# dating: 8120
乃通吳于晉，¶
以一卒適吳，¶
舍偏兩之一焉。¶
與其射御，¶
教吳乘車，¶
教之戰陳，¶
教之叛楚。¶
寘其子狐庸焉，¶
使為行人於吳。¶

# src: ZUO Cheng 7.5.7 (5i4 B.C.); Ya2ng Bo2ju4n i35; Wa2ng Sho3uqia1n 641; tr. Legge: 364
# dating: 8120
吳始伐楚、¶伐巢、¶伐徐，¶
子重奔命。¶
馬陵之會，¶
吳入州來，¶
子重自鄭奔命。¶
子重、¶子反於是乎一歲七奔命。¶
蠻夷屬於楚者，¶
吳盡取之，¶
是以始大
通吳於上國。<pb:KR1e0001_tls_008-169a>¶

# src: ZUO Cheng 7.6.1 (5i4 B.C.); Ya2ng Bo2ju4n i35; Wa2ng Sho3uqia1n 641; tr. Legge: 364
# dating: 8120
B8.7.6衛定公惡孫林父。¶
冬，
孫林父出奔晉。¶
衛侯如晉，¶
晉反戚焉。<pb:KR1e0001_tls_008-170a>¶

# src: ZUO Cheng 8.1.1 (5i3 B.C.); Ya2ng Bo2ju4n i37; Wa2ng Sho3uqia1n 644; tr. Legge: 366
# dating: 8120
A8.8《成公八年經》
<pb:KR1e0001_tls_008-171a>¶

A8.8.1八年春，¶
晉侯使韓穿來言汶陽之田，¶
歸之于齊。
<pb:KR1e0001_tls_008-172a>¶

A8.8.2晉欒書帥師侵蔡。
<pb:KR1e0001_tls_008-173a>¶

A8.8.3公孫嬰齊如莒。
<pb:KR1e0001_tls_008-174a>¶

A8.8.4宋公使華元來聘。
<pb:KR1e0001_tls_008-175a>¶

A8.8.5夏，¶
宋公使公孫壽來納幣。
<pb:KR1e0001_tls_008-176a>¶

A8.8.6晉殺其大夫趙同、¶
趙括。
<pb:KR1e0001_tls_008-177a>¶

A8.8.7秋七月，¶
天子使召伯來賜公命。
<pb:KR1e0001_tls_008-178a>¶

A8.8.8冬十月癸卯，¶
杞叔姬卒。
<pb:KR1e0001_tls_008-179a>¶

A8.8.9晉侯使士燮來聘。
<pb:KR1e0001_tls_008-180a>¶

A8.8.10叔孫僑如會晉士燮、¶
齊人、¶
邾人伐郯。
<pb:KR1e0001_tls_008-181a>¶

A8.8.11衛人來媵。
<pb:KR1e0001_tls_008-182a>¶

B8.8《成公八年傳》
<pb:KR1e0001_tls_008-183a>¶

B8.8.1八年春，¶
晉侯使韓穿來言汶陽之田，¶
歸之于齊。¶
季文子餞之，¶
私焉，¶
曰：¶
「大國制義，¶
以為盟主，¶
是以諸侯
懷德畏討，¶
無有貳心。¶

# src: ZUO Cheng 8.1.2(5i3 B.C.); Ya2ng Bo2ju4n i37; Wa2ng Sho3uqia1n 644; tr. Legge: 366
# dating: 8120
謂汶陽之田，¶
敝邑之舊也，¶
而用師於齊，¶
使歸諸敝邑。¶
今有二命，¶
曰¶
『歸諸齊』。¶

# src: ZUO Cheng 8.1.3 (5i3 B.C.); Ya2ng Bo2ju4n i37; Wa2ng Sho3uqia1n 644; tr. Legge: 366
# dating: 8120
信以行義，¶
義以成命，¶
小國所望而懷也。¶
信不可知，¶
義無所立，¶
四方諸侯，¶
其誰不解體？¶

# src: ZUO Cheng 8.1.4 (5i3 B.C.); Ya2ng Bo2ju4n i37; Wa2ng Sho3uqia1n 644; tr. Legge: 366
# dating: 8120
《詩》曰：¶
『女也不爽，¶
士貳其行。¶
士也罔極，¶
二三其德。』¶
七年之中，¶
一與一奪，¶
二三孰甚焉？¶
士之二三，¶
猶喪妃耦，¶
而況霸主？¶

# src: ZUO Cheng 8.1.5 (5i3 B.C.); Ya2ng Bo2ju4n i37; Wa2ng Sho3uqia1n 644; tr. Legge: 367
# dating: 8120
霸主將德是以，¶
而二三之，¶
其何以長有諸侯乎？¶
《詩》曰：¶
『猶之未遠，¶
是用大簡。』¶
行父懼晉之不遠猶
而失諸侯也，¶
是以敢私言之。」<pb:KR1e0001_tls_008-184a>¶

# src: ZUO Cheng 8.2.1 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
B8.8.2晉欒書侵蔡，¶
遂侵楚，¶
獲申驪。<pb:KR1e0001_tls_008-185a>¶
楚師之還也，¶
晉侵沈，¶
獲沈子揖初，¶
從知、¶范、韓也。¶

# src: ZUO Cheng 8.2.2 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
君子曰：¶
「從善如流，¶
宜哉！¶
《詩》曰：¶
『愷悌君子，¶
遐不作人？』¶
求善也夫！¶
作人，¶
斯有功績矣。」<pb:KR1e0001_tls_008-186a>¶
是行也，¶
鄭伯將會晉師，¶
門于許東門，¶
大獲焉。<pb:KR1e0001_tls_008-187a>¶

# src: ZUO Cheng 8.3 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
B8.8.3聲伯如莒，¶
逆也。<pb:KR1e0001_tls_008-188a>¶

# src: ZUO Cheng 8.4 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
B8.8.4宋華元來聘，¶
聘共姬也。<pb:KR1e0001_tls_008-189a>¶

# src: ZUO Cheng 8.5 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
B8.8.5夏，¶
宋公使公孫壽來納幣，¶
禮也。<pb:KR1e0001_tls_008-190a>¶

# src: ZUO Cheng 8.6.1 (5i3 B.C.); Ya2ng Bo2ju4n i38; Wa2ng Sho3uqia1n 646; tr. Legge: 367
# dating: 8120
B8.8.6晉趙莊姬
為趙嬰之亡故，¶
譖之于晉侯，¶
曰：¶
「原、¶屏將為亂。」¶
欒、郤為徵。¶
六月，¶
晉討趙同、¶趙括。¶
武從姬氏畜
于公宮。¶

# src: ZUO Cheng 8.6.2 (5i3 B.C.); Ya2ng Bo2ju4n i39; Wa2ng Sho3uqia1n 646; tr. Legge: 367
# dating: 8120
以其田與祁奚。¶
韓厥言於晉侯曰：¶
「成季之勳，¶
宣孟之忠，¶
而無後，¶
為善者其懼矣。¶
三代之令王
皆數百年保天之祿。¶
夫豈無辟王？¶
賴前哲
以免也。¶

# src: ZUO Cheng 8.6.3 (5i3 B.C.); Ya2ng Bo2ju4n i39; Wa2ng Sho3uqia1n 646; tr. Legge: 367
# dating: 8120
《周書》曰：¶
『不敢侮鰥寡。』¶
所以明德也。」¶
乃立武
而反其田焉。<pb:KR1e0001_tls_008-191a>¶

# src: ZUO Cheng 8.7 (5i3 B.C.); Ya2ng Bo2ju4n i39; Wa2ng Sho3uqia1n 648
# dating: 8120
B8.8.7秋，¶
召桓公來賜公命。<pb:KR1e0001_tls_008-192a>¶

# src: ZUO Cheng 8.8.1 (5i3 B.C.); Ya2ng Bo2ju4n i39; Wa2ng Sho3uqia1n 648; tr. Legge: 367
# dating: 8120
B8.8.8晉侯使申公巫臣如吳，¶
假道于莒。¶
與渠丘公立於池上，¶

# src: ZUO Cheng 8.8.2 (5i3 B.C.); Ya2ng Bo2ju4n i40; Wa2ng Sho3uqia1n 648; tr. Legge: 367
# dating: 8120
曰：¶
「城已惡。」¶
莒子曰：¶
「辟陋在夷，¶
其孰以我為虞？」¶
對曰：¶
「夫狡焉思啟封疆
以利社稷者，¶
何國蔑有？¶

# src: ZUO Cheng 8.8.3 (5i3 B.C.); Ya2ng Bo2ju4n i40; Wa2ng Sho3uqia1n 648; tr. Legge: 367
# dating: 8120
唯然、¶
故多大國矣。¶
唯或思或縱也。¶
勇夫重閉，¶
況國乎？」<pb:KR1e0001_tls_008-193a>¶

# src: ZUO Cheng 8.9 (5i3 B.C.); Ya2ng Bo2ju4n i40; Wa2ng Sho3uqia1n 648; tr. Legge: 368
# dating: 8120
B8.8.9冬，¶
杞叔姬卒。¶
來歸自杞，¶
故書。<pb:KR1e0001_tls_008-194a>¶

# src: ZUO Cheng 8.10.1 (5i3 B.C.); Ya2ng Bo2ju4n i40; Wa2ng Sho3uqia1n 648; tr. Legge: 368
# dating: 8120
B8.8.10晉士燮來聘，¶
言伐郯也，¶
以其事吳故。¶
公賂之，¶
請緩師。¶
文子不可，¶
曰：¶

# src: °uZUO Cheng 8.10.2 (5i3 B.C.); Ya2ng Bo2ju4n i40; Wa2ng Sho3uqia1n 648; tr. Legge: 368
# dating: 8120
「君命無貳，¶
失信不立。¶
禮無加貨，¶
事無二成。¶
君後諸侯，¶
是寡君不得事君也。¶
燮將復之。」¶
季孫懼，¶
使宣伯帥師會伐郯。<pb:KR1e0001_tls_008-195a>¶

# src: ZUO Cheng 8.11 (5i3 B.C.); Ya2ng Bo2ju4n i40; Wa2ng Sho3uqia1n 648
# dating: 8120
B8.8.11衛人來媵共姬，¶
禮也。¶
凡諸侯嫁女，¶
同姓媵之，¶
異姓則否。<pb:KR1e0001_tls_008-196a>¶

# src: ZUO Cheng 9.1 (5i2 B.C.); Ya2ng Bo2ju4n i42; Wa2ng Sho3uqia1n 650; tr. Legge: 370
# dating: 8120
A8.9《成公九年經》
<pb:KR1e0001_tls_008-197a>¶

A8.9.1九年春，¶
王正月，¶
杞伯來逆叔姬之喪以歸。
<pb:KR1e0001_tls_008-198a>¶

A8.9.2公會晉侯、¶
齊侯、¶
宋公、¶
衛侯、¶
鄭伯、¶
曹伯、¶
莒子、¶
杞伯，¶
同盟于蒲。
<pb:KR1e0001_tls_008-199a>¶

A8.9.3公至自會。
<pb:KR1e0001_tls_008-200a>¶

A8.9.4二月，¶
伯姬歸于宋。
<pb:KR1e0001_tls_008-201a>¶

A8.9.5夏，¶
季孫行父如宋致女。
<pb:KR1e0001_tls_008-202a>¶

A8.9.6晉人來媵。
<pb:KR1e0001_tls_008-203a>¶

A8.9.7秋七月丙子，¶
齊侯無野卒。
<pb:KR1e0001_tls_008-204a>¶

A8.9.8晉人執鄭伯。
<pb:KR1e0001_tls_008-205a>¶

A8.9.9晉欒書帥師伐鄭。
<pb:KR1e0001_tls_008-206a>¶

A8.9.10冬十有一月，¶
葬齊頃公。
<pb:KR1e0001_tls_008-207a>¶

A8.9.11楚公子嬰齊帥師伐莒。¶
庚申，¶
莒潰。¶
楚人入鄆。
<pb:KR1e0001_tls_008-208a>¶

A8.9.12秦人、¶
白狄伐晉。
<pb:KR1e0001_tls_008-209a>¶

A8.9.13鄭人圍許。
<pb:KR1e0001_tls_008-210a>¶

A8.9.14城中城。
<pb:KR1e0001_tls_008-211a>¶

B8.9《成公九年傳》
<pb:KR1e0001_tls_008-212a>¶

B8.9.1九年春，¶
杞桓公來逆叔姬之喪，¶
請之也。¶
杞叔姬卒，¶
為杞故也。¶
逆叔姬，¶
為我也。<pb:KR1e0001_tls_008-213a>¶

# src: ZUO Cheng 9.2.1 (5i2 B.C.); Ya2ng Bo2ju4n i42; Wa2ng Sho3uqia1n 650; tr. Legge: 370
# dating: 8120
B8.9.2為歸汶陽之田故，¶
諸侯貳於晉。¶
晉人懼，¶
會於蒲，¶
以尋馬陵之盟。¶
季文子謂范文子曰：¶
「德則不競，¶
尋盟何為？」¶

# src: ZUO Cheng 9.2.2 (5i2 B.C.); Ya2ng Bo2ju4n i43; Wa2ng Sho3uqia1n 651; tr. Legge: 370
# dating: 8120
范文子曰：¶
「勤以撫之，¶
寬以待之，¶
堅彊以御之，¶
明神以要之，¶
柔服而伐貳，¶
德之次也。」<pb:KR1e0001_tls_008-214a>¶
是行也，¶
將始會吳，¶
吳人不至。<pb:KR1e0001_tls_008-215a>¶

# src: ZUO Cheng 9.3 (5i2 B.C.); Ya2ng Bo2ju4n i43; Wa2ng Sho3uqia1n 650
# dating: 8120
B8.9.3二月，¶
伯姬歸于宋。<pb:KR1e0001_tls_008-216a>¶

# src: ZUO Cheng 9.4 (5i2 B.C.); Ya2ng Bo2ju4n i43; Wa2ng Sho3uqia1n 650; tr. Legge: 371
# dating: 8120
B8.9.4楚人以重賂求鄭，¶
鄭伯會楚公子
成于鄧。<pb:KR1e0001_tls_008-217a>¶

# src: ZUO Cheng 9.5.1 (5i2 B.C.); Ya2ng Bo2ju4n i43; Wa2ng Sho3uqia1n 651; tr. Legge: 371
# dating: 8120
B8.9.5夏，¶
季文子如宋致女，¶
復命，¶
公享之。¶
賦《韓奕》之五章。¶
穆姜出于房，¶
再拜，¶

# src: ZUO Cheng 9.5.2 (5i2 B.C.); Ya2ng Bo2ju4n i43; Wa2ng Sho3uqia1n 651; tr. Legge: 371
# dating: 8120
曰：¶
「大夫勤辱，¶
不忘先君，¶
以及嗣君，¶
施及未亡人，¶
先君猶有望也。¶
敢拜大夫之重勤。」¶
又賦《綠衣》之卒章而入。<pb:KR1e0001_tls_008-218a>¶

# src: ZUO Cheng 9.6 (5i2 B.C.); Ya2ng Bo2ju4n i44; Wa2ng Sho3uqia1n 651
# dating: 8120
B8.9.6晉人來媵，¶
禮也。<pb:KR1e0001_tls_008-219a>¶

# src: ZUO Cheng 9.7 (5i2 B.C.); Ya2ng Bo2ju4n i44; Wa2ng Sho3uqia1n 652; tr. Legge: 371
# dating: 8120
B8.9.7秋，¶
鄭伯如晉，¶
晉人討其貳
於楚也，¶
執諸銅鞮。<pb:KR1e0001_tls_008-220a>¶

# src: ZUO Cheng 9.8 (5i2 B.C.); Ya2ng Bo2ju4n i44; Wa2ng Sho3uqia1n 652; tr. Legge: 371
# dating: 8120
B8.9.8欒書伐鄭，¶
鄭人使伯蠲行成，¶
晉人殺之，¶
非禮也。¶
兵交，¶
使在其間可也。<pb:KR1e0001_tls_008-221a>¶
楚子重侵陳以救鄭。<pb:KR1e0001_tls_008-222a>¶

# src: ZUO Cheng 9.9.1 (5i2 B.C.); Ya2ng Bo2ju4n i44; Wa2ng Sho3uqia1n 652; tr. Legge: 371
# dating: 8120
B8.9.9晉侯觀于軍府，¶
見鍾儀。¶
問之曰：¶
「南冠而縶者，¶
誰也？」¶
有司對曰：¶
「鄭人所獻楚囚也。」¶
使稅之。¶
召而弔之。¶
再拜稽首。¶
問其族。¶

# src: ZUO Cheng 9.9.2 (5i2 B.C.); Ya2ng Bo2ju4n i44; Wa2ng Sho3uqia1n 652; tr. Legge: 371
# dating: 8120
對曰：¶「泠人也。」¶
公曰：¶
「能樂乎？」¶對曰：¶
「先父之職官也，¶
敢有二事？」¶
使與之琴，¶操南音。¶


# src: ZUO Cheng 9.9.3 (5i2 B.C.); Ya2ng Bo2ju4n i45; Wa2ng Sho3uqia1n 652; tr. Legge: 371
# dating: 8120
公曰：¶
「君王何如？」¶
對曰：¶
「非小人之所得知也。」¶
固問之。¶
對曰：¶
「其為大子也，¶
師、保奉之，¶
以朝于嬰齊
而夕于側也。¶
不知其他。」¶

# src: ZUO Cheng 9.9.4 (5i2 B.C.); Ya2ng Bo2ju4n i45; Wa2ng Sho3uqia1n 652; tr. Legge: 371
# dating: 8120
公語范文子。¶
文子曰：¶
「楚囚、¶
君子也。¶
言稱先職，¶
不背本也；¶
樂操土風，¶
不忘舊也；¶
稱大子，¶
抑無私也；¶
名其二卿，¶
尊君也。¶

# src: ZUO Cheng 9.9.5 (5i2 B.C.); Ya2ng Bo2ju4n i45; Wa2ng Sho3uqia1n 652; tr. Legge: 371
# dating: 8120
不背本，¶
仁也；¶
不忘舊，¶
信也；¶
無私，¶
忠也；¶
尊君，¶
敏也。¶

# src: ZUO Cheng 9.9.6 (5i2 B.C.); Ya2ng Bo2ju4n i45; Wa2ng Sho3uqia1n 652; tr. Legge: 371
# dating: 8120
仁以接事，¶
信以守之，¶
忠以成之，¶
敏以行之。¶
事雖大，¶
必濟。¶
君盍歸之，¶
使合晉、¶
楚之成。」¶
公從之，¶
重為之禮，¶
使歸求成。<pb:KR1e0001_tls_008-223a>¶

# src: ZUO Cheng 9.10.1 (5i2 B.C.); Ya2ng Bo2ju4n i45; Wa2ng Sho3uqia1n 655; tr. Legge: 371
# dating: 8120
B8.9.10冬十一月，¶
楚子重自陳伐莒，¶
圍渠丘。¶
渠丘城惡，¶
眾潰，¶
奔莒。¶
戊申，¶
楚入渠丘。¶
莒人囚楚公子平。¶
楚人曰：¶

# src: ZUO Cheng 9.10.2 (5i2 B.C.); Ya2ng Bo2ju4n i45; Wa2ng Sho3uqia1n 655; tr. Legge: 371
# dating: 8120
「勿殺，¶
吾歸而俘。」¶
莒人殺之，¶楚師圍莒。¶
莒城亦惡，¶
庚申，¶
莒潰。¶
楚遂入鄆，¶
莒無備故也。<pb:KR1e0001_tls_008-224a>¶

# src: ZUO Cheng 9.10.3 (5i2 B.C.); Ya2ng Bo2ju4n i45; Wa2ng Sho3uqia1n 655; tr. Legge: 371
# dating: 8120
君子曰：¶
「恃陋而不備，¶
罪之大者也；¶
備豫不虞，¶
善之大者也。¶
莒恃其陋，¶
而不脩城郭，¶
浹辰之間，¶
而楚克其三都，¶
無備也夫！¶
《詩》曰：¶

# src: ZUO Cheng 9.10.4 (5i2 B.C.); Ya2ng Bo2ju4n i46; Wa2ng Sho3uqia1n 655; tr. Legge: 372
# dating: 8120
『雖有絲、麻，
無棄菅、蒯；
雖有姬、姜，
無棄蕉萃；¶
凡百君子，¶
莫不代匱。』¶
言備之不可以已也。」<pb:KR1e0001_tls_008-225a>¶

# src: ZUO Cheng 9.11 (5i2 B.C.); Ya2ng Bo2ju4n i46; Wa2ng Sho3uqia1n 655
# dating: 8120
B8.9.11秦人、¶
白狄伐晉，¶
諸侯貳故也。<pb:KR1e0001_tls_008-226a>¶

# src: ZUO Cheng 9.12 (5i2 B.C.); Ya2ng Bo2ju4n i46; Wa2ng Sho3uqia1n 655; tr. Legge: 372
# dating: 8120
B8.9.12鄭人圍許，¶
示晉不急君也。¶
是則公孫申謀之，¶
曰：¶
「我出師以圍許，¶
為將改立君者，¶
而紓晉使，¶
晉必歸君。」<pb:KR1e0001_tls_008-227a>¶

# src: ZUO Cheng 9.13 (5i2 B.C.); Ya2ng Bo2ju4n i46; Wa2ng Sho3uqia1n 655
# dating: 8120
B8.9.13城中城，¶
書
時也。<pb:KR1e0001_tls_008-228a>¶

# src: ZUO Cheng 9.14 (5i2 B.C.); Ya2ng Bo2ju4n i47; Wa2ng Sho3uqia1n 655; tr. Legge: 372
# dating: 8120
B8.9.14十二月，¶
楚子使公子辰如晉，¶
報鍾儀之使，¶
請脩好、¶結成。<pb:KR1e0001_tls_008-229a>¶

# src: ZUO Cheng 10.1 (5i1 B.C.); Ya2ng Bo2ju4n i48; Wa2ng Sho3uqia1n 657; tr. Legge: 373
# dating: 8120
A8.10《成公十年經》
<pb:KR1e0001_tls_008-230a>¶

A8.10.1十年春，¶
衛侯之弟黑背帥師侵鄭。
<pb:KR1e0001_tls_008-231a>¶

A8.10.2夏四月，¶
五卜郊，¶
不從，¶
乃不郊。
<pb:KR1e0001_tls_008-232a>¶

A8.10.3五月，¶
公會晉侯、¶
齊侯、¶
宋公、¶
衛侯、¶
曹伯伐鄭。
<pb:KR1e0001_tls_008-233a>¶

A8.10.4齊人來媵。
<pb:KR1e0001_tls_008-234a>¶

A8.10.5丙午，¶
晉侯獳卒。
<pb:KR1e0001_tls_008-235a>¶

A8.10.6秋七月，¶
公如晉。
<pb:KR1e0001_tls_008-236a>¶

A8.10.7冬十月。
<pb:KR1e0001_tls_008-237a>¶

B8.10《成公十年傳》
<pb:KR1e0001_tls_008-238a>¶

B8.10.1十年春，¶
晉侯使糴茷如楚，¶
報大宰子商之使也。<pb:KR1e0001_tls_008-239a>¶

# src: ZUO Cheng 10.2 (5i1 B.C.); Ya2ng Bo2ju4n i48; Wa2ng Sho3uqia1n 657; tr. Legge: 373
# dating: 8120
B8.10.2衛子叔黑背侵鄭，¶
晉命也。<pb:KR1e0001_tls_008-240a>¶

# src: ZUO Cheng 10.3.1 (5i1 B.C.); Ya2ng Bo2ju4n i48; Wa2ng Sho3uqia1n 657; tr. Legge: 373
# dating: 8120
B8.10.3鄭公子班聞叔申之謀。¶
三月，¶
子如立公子繻。¶
夏四月，¶
鄭人殺繻，¶
立髡頑，¶
子如奔許。¶

# src: ZUO Cheng 10.3.2 (5i1 B.C.); Ya2ng Bo2ju4n i48; Wa2ng Sho3uqia1n 658; tr. Legge: 373
# dating: 8120
欒武子曰：¶
「鄭人立君，¶
我執一人焉，¶
何益？¶
不如伐鄭而歸其君，¶
以求成焉。」¶
晉侯有疾，¶
五月，¶
晉立大子州蒲以為君，¶
而會諸侯伐鄭。¶

# src: ZUO Cheng 10.3.3 (5i1 B.C.); Ya2ng Bo2ju4n i49; Wa2ng Sho3uqia1n 657; tr. Legge: 373
# dating: 8120
鄭子罕賂以襄鍾，¶
子然盟于脩澤，¶
子駟為質。¶
辛巳，¶
鄭伯歸。<pb:KR1e0001_tls_008-241a>¶

# src: ZUO Cheng 10.4.1 (5i1 B.C.); Ya2ng Bo2ju4n i49; Wa2ng Sho3uqia1n 659; tr. Watson 1989:120
# dating: 8120
B8.10.4晉侯夢大厲，¶
被髮及地，¶
搏膺而踊，¶
曰：¶
「殺余孫，¶
不義。¶
余得請於帝矣！」¶
壞大門及寢門而入。¶
公懼，¶
入于室。¶
又壞戶。¶

# src: ZUO Cheng 10.4.2 (5i1 B.C.); Ya2ng Bo2ju4n i49; Wa2ng Sho3uqia1n 659; tr. Watson 1989:121
# dating: 8120
公覺，¶
召桑田巫。¶
巫言如夢。¶
公曰：¶
「何如？」¶
曰：¶
「不食新矣。」¶
公疾病，¶
求醫于秦。¶
秦伯使醫緩為之。¶

# src: ZUO Cheng 10.4.3 (5i1 B.C.); Ya2ng Bo2ju4n i49; Wa2ng Sho3uqia1n 659; tr. Watson 1989:121
# dating: 8120
未至，¶
公夢疾為二豎子，¶
曰：¶
「彼
良醫也，¶
懼傷我，¶
焉逃之？」¶
其一曰：¶
「居肓之上，¶
膏之下，¶
若我何？」¶

# src: ZUO Cheng 10.4.4(5i1 B.C.); Ya2ng Bo2ju4n 850; Wa2ng Sho3uqia1n 659; tr. Watson 1989:121
# dating: 8120
醫至，¶
曰：¶
「疾不可為也，¶
在肓之上，¶
膏之下，¶
攻之不可，¶
達之不及，¶
藥不至焉，¶
不可為也。」¶

# src: ZUO Cheng 10.4.5 (5i1 B.C.); Ya2ng Bo2ju4n 850; Wa2ng Sho3uqia1n 659; tr. Watson 1989:121
# dating: 8120
公曰：¶
「良醫也。」¶
厚為之禮而歸之。¶
六月丙午，¶
晉侯欲麥，¶
使甸人獻麥，¶
饋人為之。¶
召桑田巫，¶
示而殺之。¶

# src: ZUO Cheng 10.4.6 (5i1 B.C.); Ya2ng Bo2ju4n 850; Wa2ng Sho3uqia1n 659; tr. Watson 1989:121
# dating: 8120
將食，¶
張，
如廁，¶
陷而卒。¶
小臣有晨夢負公
以登天，¶
及日中，¶
負晉侯出諸廁，¶
遂以為殉。<pb:KR1e0001_tls_008-242a>¶

# src: ZUO Cheng 10.5.1 (5i1 B.C.); Ya2ng Bo2ju4n 850; Wa2ng Sho3uqia1n 662;L:374
# dating: 8120
B8.10.5鄭伯討立君者，¶
戊申，¶
殺叔申、¶叔禽。¶
君子曰：¶
「忠為令德，¶
非其人猶不可，¶
況不令乎？」<pb:KR1e0001_tls_008-243a>¶

# src: ZUO Cheng 10.6 (5i1 B.C.); Ya2ng Bo2ju4n 851; Wa2ng Sho3uqia1n 662;L:374
# dating: 8120
B8.10.6秋，¶
公如晉。¶
晉人止公，¶
使逆葬。¶
於是糴茷未反。<pb:KR1e0001_tls_008-244a>¶

# src: ZUO Cheng 10.7 (5i1 B.C.); Ya2ng Bo2ju4n 851; Wa2ng Sho3uqia1n 663;L:374
# dating: 8120
B8.10.7冬，¶
葬晉景公。¶
公送葬，¶
諸侯莫在。¶
魯人辱之，¶
故不書，¶
諱之也。<pb:KR1e0001_tls_008-245a>¶

# src: ZUO Cheng 11.1 (580 B.C.); Ya2ng Bo2ju4n 852; Wa2ng Sho3uqia1n 663;L:376
# dating: 8120
A8.11《成公十一年經》
<pb:KR1e0001_tls_008-246a>¶

A8.11.1十有一年春，¶
王三月，¶
公至自晉。
<pb:KR1e0001_tls_008-247a>¶

A8.11.2晉侯使郤犨來聘，¶
己丑，¶
及郤犨盟。
<pb:KR1e0001_tls_008-248a>¶

A8.11.3夏，¶
季孫行父如晉。
<pb:KR1e0001_tls_008-249a>¶

A8.11.4秋，¶
叔孫僑如如齊。
<pb:KR1e0001_tls_008-250a>¶

A8.11.5冬十月。
<pb:KR1e0001_tls_008-251a>¶

B8.11《成公十一年傳》
<pb:KR1e0001_tls_008-252a>¶

B8.11.1十一年春，¶
王三月，¶
公至自晉。¶
晉人
以公為貳於楚，¶
故止公。¶
公請受盟，¶
而後使歸。<pb:KR1e0001_tls_008-253a>¶

# src: ZUO Cheng 11.2 (580 B.C.); Ya2ng Bo2ju4n 852; Wa2ng Sho3uqia1n 663;L:376
# dating: 8120
B8.11.2郤犨來聘，¶
且涖盟。<pb:KR1e0001_tls_008-254a>¶

# src: ZUO Cheng 11.3.1 (580 B.C.); Ya2ng Bo2ju4n 852; Wa2ng Sho3uqia1n 663;L:376
# dating: 8120
B8.11.3聲伯之母
不聘，¶
穆姜曰：¶
「吾不以妾為姒。」¶
生聲伯而出之，¶
嫁於齊管于奚，¶

# src: ZUO Cheng 11.3.2 (580 B.C.); Ya2ng Bo2ju4n 853; Wa2ng Sho3uqia1n 663;L:376
# dating: 8120
生二子而寡，¶
以歸聲伯。¶
聲伯以其外弟為大夫，¶
而嫁其外妹於施孝叔。¶
郤犨來聘，¶
求婦於聲伯。¶
聲伯奪施氏婦以與之。¶

# src: ZUO Cheng 11.3 .3(580 B.C.); Ya2ng Bo2ju4n 853; Wa2ng Sho3uqia1n 663;L:376
# dating: 8120
婦人曰：¶
「鳥獸猶不失儷，¶
子將若何？」¶
曰：¶
「吾不能死亡。」¶
婦人遂行。¶
生二子於郤氏。¶
郤氏亡，¶
晉人歸之施氏。¶
施氏逆諸河，¶
沈其二子。¶

# src: ZUO Cheng 11.3.4 (580 B.C.); Ya2ng Bo2ju4n 853; Wa2ng Sho3uqia1n 663;L:376
# dating: 8120
婦人怒曰：¶
「己不能庇其伉儷
而亡之，¶
又不能字人之孤
而殺之，¶
將何以終？」¶
遂誓施氏。<pb:KR1e0001_tls_008-255a>¶

# src: ZUO Cheng 11.4 (580 B.C.); Ya2ng Bo2ju4n 853; Wa2ng Sho3uqia1n 665;L:376
# dating: 8120
B8.11.4夏，¶
季文子如晉，¶
報聘，¶
且涖盟也。<pb:KR1e0001_tls_008-256a>¶

# src: ZUO Cheng 11.5.1 (580 B.C.); Ya2ng Bo2ju4n 853; Wa2ng Sho3uqia1n 665;L:376
# dating: 8120
B8.11.5周公楚惡
惠、¶
襄之偪也，¶
且與伯與爭政，¶
不勝，¶
怒而出。¶
及陽樊，¶

# src: ZUO Cheng 11.5.2 (580 B.C.); Ya2ng Bo2ju4n 853; Wa2ng Sho3uqia1n 665;L:376
# dating: 8120
王使劉子復之，¶
盟于鄄而入。¶
三日復出，¶
奔晉。<pb:KR1e0001_tls_008-257a>¶

# src: ZUO Cheng 11.6 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
B8.11.6秋，¶
宣伯聘于齊，¶
以脩前好。<pb:KR1e0001_tls_008-258a>¶

# src: ZUO Cheng 11.7.1 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
B8.11.7晉郤至
與周爭鄇田，¶
王命劉康公、¶
單襄公訟諸晉。¶
郤至曰：¶
「溫、¶
吾故也，¶
故不敢失。」¶

# src: ZUO Cheng 11.7.2 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
劉子、¶
單子曰：¶
「昔周克商，¶
使諸侯撫封，¶
蘇忿生以溫為司寇，¶
與檀伯達封于河。¶
蘇氏即狄，¶
又不能於狄而奔衛。¶

# src: ZUO Cheng 11.7.3 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
襄王勞文公
而賜之溫，¶
狐氏、¶
陽氏先處之，¶
而後及子。¶
若治其故，¶
則王官之邑也，¶
子安得之？」¶
晉侯使郤至
勿敢爭。<pb:KR1e0001_tls_008-259a>¶

# src: ZUO Cheng 11.8 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
B8.11.8宋華元善於令尹子重，¶
又善於欒武子，¶
聞楚人既許晉糴茷成，¶
而使歸復命矣。¶
冬，
華元如楚，¶
遂如晉，¶
合晉、¶
楚之成。<pb:KR1e0001_tls_008-260a>¶

# src: ZUO Cheng 11.9.1 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
B8.11.9秦、¶
晉為成，¶
將會于令狐。¶
晉侯先至焉。¶
秦伯不肯涉河，¶
次于王城，¶
使史顆盟晉侯
于河東。¶
晉郤犨盟秦伯
于河西。¶

# src: ZUO Cheng 11.9.2 (580 B.C.); Ya2ng Bo2ju4n 854; Wa2ng Sho3uqia1n 665;L:376
# dating: 8120
范文子曰：¶
「是盟也何益？¶
齊盟，¶
所以質信也。¶
會所，¶
信之始也。¶
始之不從，¶
其何質乎？」¶
秦伯歸而背晉成。<pb:KR1e0001_tls_008-261a>¶

# src: ZUO Cheng 12.1 (579 B.C.); Ya2ng Bo2ju4n 856; Wa2ng Sho3uqia1n 668;L:378
# dating: 8120
A8.12《成公十二年經》
<pb:KR1e0001_tls_008-262a>¶

A8.12.1十有二年春，¶
周公出奔晉。
<pb:KR1e0001_tls_008-263a>¶

A8.12.2夏，¶
公會晉侯、¶
衛侯于瑣澤。
<pb:KR1e0001_tls_008-264a>¶

A8.12.3秋，¶
晉人敗狄于交剛。
<pb:KR1e0001_tls_008-265a>¶

A8.12.4冬十月。
<pb:KR1e0001_tls_008-266a>¶

B8.12《成公十二年傳》
<pb:KR1e0001_tls_008-267a>¶

B8.12.1十二年春，¶
王使以周公之難來告。¶
書曰：¶
「周公出奔晉」，¶
凡自周無出，¶
周公自出故也。<pb:KR1e0001_tls_008-268a>¶

# src: ZUO Cheng 12.2.1 (579 B.C.); Ya2ng Bo2ju4n 856; Wa2ng Sho3uqia1n 668;L:378
# dating: 8120
B8.12.2宋華元克合晉、¶
楚之成，¶
夏五月，¶
晉士燮會楚公子罷、¶
許偃。¶
癸亥，¶
盟于宋西門之外，¶
曰：¶

# src: ZUO Cheng 12.2.2 (579 B.C.); Ya2ng Bo2ju4n 856; Wa2ng Sho3uqia1n 668;L:378
# dating: 8120
「凡晉、楚無相加戎，¶
好惡同之，¶
同恤菑危，¶
備救凶患。¶
若有害楚，¶
則晉伐之；¶
在晉，¶
楚亦如之，¶

# src: ZUO Cheng 12.2.3 (579 B.C.); Ya2ng Bo2ju4n 856; Wa2ng Sho3uqia1n 668;L:378
# dating: 8120
交贄往來，¶
道路無壅；¶
謀其不協，¶
而討不庭。¶
有渝此盟，¶
明神殛之，¶
俾隊其師，¶
無克胙國。」¶
鄭伯如晉聽成，¶
會于瑣澤，¶
成故也。<pb:KR1e0001_tls_008-269a>¶

# src: ZUO Cheng 12.3 (579 B.C.); Ya2ng Bo2ju4n 856; Wa2ng Sho3uqia1n 670;L:378
# dating: 8120
B8.12.3狄人間宋之盟
以侵晉，¶
而不設備。¶
秋，
晉人敗狄于交剛。<pb:KR1e0001_tls_008-270a>¶

# src: ZUO Cheng 12.4.1 (579 B.C.); Ya2ng Bo2ju4n 857; Wa2ng Sho3uqia1n 670;L:378
# dating: 8120
B8.12.4晉郤至如楚聘，¶
且涖盟。¶
楚子享之，¶
子反相，¶
為地室
而縣焉。¶
郤至將登，¶
金奏作於下，¶
驚而走出。¶

# src: ZUO Cheng 12.4.2 (579 B.C.); Ya2ng Bo2ju4n 857; Wa2ng Sho3uqia1n 670;L:378
# dating: 8120
子反曰：¶
「日云莫矣，¶
寡君須矣，¶
吾子其入也！」¶
賓曰：¶
「君不忘先君之好，¶
施及下臣，¶
貺之以大禮，¶
重之以備樂。¶

# src: ZUO Cheng 12.4.3 (579 B.C.); Ya2ng Bo2ju4n 857; Wa2ng Sho3uqia1n 670;L:378
# dating: 8120
如天之福，¶
兩君相見，¶
何以代此？¶
下臣不敢。」¶
子反曰：¶
「如天之福，¶
兩君相見，¶
無亦唯是一矢以相加遺，¶
焉用樂，¶
寡君須矣，¶
吾子其入也！」¶

# src: ZUO Cheng 12.4.4 (579 B.C.); Ya2ng Bo2ju4n 857; Wa2ng Sho3uqia1n 670;L:378
# dating: 8120
賓曰：¶
「若讓之以一矢，¶
禍之大者，¶
其何福之為？¶
世之治也，¶
諸侯間於天子之事，¶
則相朝也，¶

# src: ZUO Cheng 12.4.5 (579 B.C.); Ya2ng Bo2ju4n 858; Wa2ng Sho3uqia1n 670;L:378
# dating: 8120
於是乎有享、宴之禮。¶
享以訓共儉，¶
宴以示慈惠。¶
共儉以行禮，¶
而慈惠以布政。¶
政以禮成，¶
民是以息。¶
百官承事，¶
朝而不夕，¶

# src: ZUO Cheng 12.4.6 (579 B.C.); Ya2ng Bo2ju4n 858; Wa2ng Sho3uqia1n 670;L:378
# dating: 8120
此公侯之所以扞城其民也。¶
故《詩》曰：¶
『赳赳武夫，¶
公侯干城。』¶
及其亂也，¶
諸侯貪冒，¶
侵欲不忌，¶
爭尋常以盡其民，¶
略其武夫，¶
以為己腹心、股肱、爪牙。¶

# src: ZUO Cheng 12.4.7 (579 B.C.); Ya2ng Bo2ju4n 858; Wa2ng Sho3uqia1n 670;L:379
# dating: 8120
故《詩》曰：¶
『赳赳武夫，¶
公侯腹心。』¶
天下有道，¶
則公侯能為民干城，¶
而制其腹心。¶
亂則反之。¶
今吾子之言，¶
亂之道也，¶
不可以為法。¶

# src: ZUO Cheng 12.4.8 (579 B.C.); Ya2ng Bo2ju4n 858; Wa2ng Sho3uqia1n 670;L:379
# dating: 8120
然吾子，¶
主也，¶
至敢不從？」¶
遂入，¶
卒事，¶
歸以語范文子。¶
文子曰：¶
「無禮，¶
必食言，¶
吾死無日矣夫！」<pb:KR1e0001_tls_008-271a>¶

# src: ZUO Cheng 12.4.9 (579 B.C.); Ya2ng Bo2ju4n 858; Wa2ng Sho3uqia1n 670;L:379
# dating: 8120
冬，¶
楚公子罷如晉聘，¶
且涖盟。¶
十二月，¶
晉侯及楚公子罷盟于赤棘。<pb:KR1e0001_tls_008-272a>¶

# src: ZUO Cheng 13.1.1 (578 B.C.); Ya2ng Bo2ju4n 860; Wa2ng Sho3uqia1n 673;L:3i1
# dating: 8120
A8.13《成公十三年經》
<pb:KR1e0001_tls_008-273a>¶

A8.13.1十有三年春，¶
晉侯使郤錡來乞師。
<pb:KR1e0001_tls_008-274a>¶

A8.13.2三月，¶
公如京師。
<pb:KR1e0001_tls_008-275a>¶

A8.13.3夏五月，¶
公自京師，¶
遂會晉侯、¶
齊侯、¶
宋公、¶
衛侯、¶
鄭伯、¶
曹伯、¶
邾人、¶
滕人伐秦。
<pb:KR1e0001_tls_008-276a>¶

A8.13.4曹伯盧卒于師。
<pb:KR1e0001_tls_008-277a>¶

A8.13.5秋七月，¶
公至自伐秦。
<pb:KR1e0001_tls_008-278a>¶

A8.13.6冬，¶
葬曹宣公。
<pb:KR1e0001_tls_008-279a>¶

B8.13《成公十三年傳》
<pb:KR1e0001_tls_008-280a>¶

B8.13.1十三年春，¶
晉侯使郤錡來乞師，¶
將事不敬。¶
孟獻子曰：¶
「郤氏其亡乎！¶
禮、
身之幹也，¶
敬、
身之基也。¶
郤子無基。¶
且先君之嗣卿也，¶

# src: ZUO Cheng 13.1.2(578 B.C.); Ya2ng Bo2ju4n 860; Wa2ng Sho3uqia1n 673;L:3i1
# dating: 8120
受命以求師，¶
將社稷是衛，¶
而惰，¶
棄君命也，¶
不亡，¶何為？」<pb:KR1e0001_tls_008-281a>¶

# src: ZUO Cheng 13.2.1 (578 B.C.); Ya2ng Bo2ju4n 860; Wa2ng Sho3uqia1n 673;L:3i1
# dating: 8120
B8.13.2三月，¶
公如京師。¶
宣伯欲賜，¶
請先使。¶
王以行人之禮禮焉。¶
孟獻子從。¶
王以為介
而重賄之。<pb:KR1e0001_tls_008-282a>¶

# src: ZUO Cheng 13.2.2 (578 B.C.); Ya2ng Bo2ju4n 860; Wa2ng Sho3uqia1n 673;L:3i1
# dating: 8120
公及諸侯朝王，¶
遂從劉康公、¶成肅公
會晉侯伐秦。¶
成子受脤于社，¶
不敬。¶

# src: ZUO Cheng 13.2.3 (578 B.C.); Ya2ng Bo2ju4n 860; Wa2ng Sho3uqia1n 673;L:3i1
# dating: 8120
劉子曰：¶
「吾聞之：¶
民受天地之中以生，¶
所謂命也。¶
是以有動作禮義威儀之則，¶
以定命也。¶
能者養之以福，¶
不能者敗以取禍。¶
是故君子勤禮，¶
小人盡力。¶

# src: ZUO Cheng 13.3.1 (578 B.C.); Ya2ng Bo2ju4n 861; Wa2ng Sho3uqia1n 675; tr. Watson 1989:122
# dating: 8120
勤禮莫如致敬，¶
盡力莫如敦篤。¶
敬在養神，¶
篤在守業。¶
國之大事，¶
在祀與戎。¶
祀有執膰，¶
戎有受脤，¶
神之大節也。¶
今成子惰，¶
棄其命矣，¶
其不反乎！」
<pb:KR1e0001_tls_008-283a>¶

B8.13.3夏四月戊午，¶
晉侯使呂相絕秦，¶
曰：¶
「昔逮我獻公及穆公相好，¶
勠力同心，¶
申之以盟誓，¶
重之以昏姻。¶

# src: ZUO Cheng 13.3.2 (578 B.C.); Ya2ng Bo2ju4n 861; Wa2ng Sho3uqia1n 675; tr. Watson 1989:123
# dating: 8120
天禍晉國，¶
文公如齊，¶
惠公如秦。¶
無祿，¶
獻公即世。¶
穆公不忘舊德，¶
俾我惠公用能奉祀于晉。¶
又不能成大勳，¶
而為韓之師。¶
亦悔于厥心，¶
用集我文公，¶

# src: ZUO Cheng 13.3.3 (578 B.C.); Ya2ng Bo2ju4n 862; Wa2ng Sho3uqia1n 675; tr. Watson 1989:123
# dating: 8120
是穆之成也。¶
文公躬擐甲冑，¶
跋履山川，¶
踰越險阻，¶
征東之諸侯，¶
虞、夏、¶商、周之胤
而朝諸秦，¶
則亦既報舊德矣。¶

# src: ZUO Cheng 13.3.4 (578 B.C.); Ya2ng Bo2ju4n 862; Wa2ng Sho3uqia1n 675; tr. Watson 1989:123
# dating: 8120
鄭人怒君之疆埸，¶
我文公帥諸侯及秦圍鄭。¶
秦大夫不詢于我寡君，¶
擅及鄭盟。¶
諸侯疾之，¶
將致命于秦。¶
文公恐懼，¶
綏靜諸侯，¶

# src: ZUO Cheng 13.3.5 (578 B.C.); Ya2ng Bo2ju4n 862; Wa2ng Sho3uqia1n 675; tr. Watson 1989:123
# dating: 8120
秦師克還無害，¶
則是我有大造于西也。¶
無祿，¶
文公即世，¶
穆為不弔，¶
蔑死我君，¶

# src: ZUO Cheng 13.3.6 (578 B.C.); Ya2ng Bo2ju4n 862; Wa2ng Sho3uqia1n 677; tr. Watson 1989:123
# dating: 8120
寡我襄公，¶
迭我殽地，¶
奸絕我好，¶
伐我保城，¶
殄滅我費滑，¶
散離我兄弟，¶
撓亂我同盟，¶
傾覆我國家。¶

# src: ZUO Cheng 13.3.7 (578 B.C.); Ya2ng Bo2ju4n 863; Wa2ng Sho3uqia1n 677; tr. Watson 1989:124
# dating: 8120
我襄公未忘君之舊勳，¶
而懼社稷之隕，¶
是以有殽之師。¶
猶願赦罪于穆公。¶
穆公弗聽，¶
而即楚謀我。¶
天誘其衷，¶
成王隕命，¶
穆公是以不克逞志于我。¶
穆、襄即世，¶
康、靈即位。¶

# src: ZUO Cheng 13.3.8 (578 B.C.); Ya2ng Bo2ju4n 863; Wa2ng Sho3uqia1n 677; tr. Watson 1989:124
# dating: 8120
康公、¶
我之自出，¶
又欲闕翦我公室，¶
傾覆我社稷，¶
帥我蝥賊，¶
以來蕩搖我邊疆，¶
我是以有令狐之役。¶

# src: ZUO Cheng 13.3.9 (578 B.C.); Ya2ng Bo2ju4n 863; Wa2ng Sho3uqia1n 677; tr. Watson 1989:124
# dating: 8120
康猶不悛，¶
入我河曲，¶
伐我涑川，¶
俘我王官，¶
翦我羈馬，¶
我是以有河曲之戰。¶
東道之不通，¶
則是康公絕我好也。<pb:KR1e0001_tls_008-284a>¶

# src: ZUO Cheng 13.3.10 (578 B.C.); Ya2ng Bo2ju4n 863; Wa2ng Sho3uqia1n 680; tr. Watson 1989:124
# dating: 8120
「及君之嗣也，¶
我君景公引領西望曰：¶
『庶撫我乎！』¶
君亦不惠稱盟，¶
利吾有狄難，¶
入我河縣，¶
焚我箕、郜，¶
芟夷我農功，¶
虔劉我邊垂，¶

# src: ZUO Cheng 13.3.11 (578 B.C.); Ya2ng Bo2ju4n 864; Wa2ng Sho3uqia1n 680; tr. Watson 1989:124
# dating: 8120
我是以有輔氏之聚。¶
君亦悔禍之延，¶
而欲徼福于先君獻、穆，¶
使伯車來命我景公曰：¶

# src: ZUO Cheng 13.3.12 (578 B.C.); Ya2ng Bo2ju4n 864; Wa2ng Sho3uqia1n 680; tr. Watson 1989:125
# dating: 8120
『吾與女同好棄惡，¶
復脩舊德，¶
以追念前勳。』¶

# src: ZUO Cheng 13.3.13 (578 B.C.); Ya2ng Bo2ju4n 864; Wa2ng Sho3uqia1n 680; tr. Watson 1989:125
# dating: 8120
言誓未就，¶
景公即世，¶
我寡君是以有令狐之會。¶
君又不祥，¶
背棄盟誓。¶
白狄及君同州，¶
君之仇讎，¶
而我昏姻也。¶

# src: ZUO Cheng 13.3.14 (578 B.C.); Ya2ng Bo2ju4n 864; Wa2ng Sho3uqia1n 680; tr. Watson 1989:125
# dating: 8120
君來賜命曰：¶
『吾與女伐狄。』¶
寡君不敢顧昏姻，¶
畏君之威，¶
而受命于吏。¶
君有二心於狄，¶
曰：¶
『晉將伐女。』¶
狄應且憎，¶
是用告我。¶

# src: ZUO Cheng 13.3.15 (578 B.C.); Ya2ng Bo2ju4n 865; Wa2ng Sho3uqia1n 680; tr. Watson 1989:125
# dating: 8120
楚人惡君之二三其德也，¶
亦來告我曰：¶
『秦背令狐之盟，¶
而來求盟于我：¶
「昭告昊天上帝、¶
秦三公、¶
楚三王曰：¶
『余雖與晉出入，¶
余唯利是視。』¶
不穀惡其無成德，¶
是用宣之，¶
以懲不壹。」¶

# src: ZUO Cheng 13.3.16 (578 B.C.); Ya2ng Bo2ju4n 865; Wa2ng Sho3uqia1n 680; tr. Watson 1989:125
# dating: 8120
諸侯備聞此言，¶
斯是用痛心疾首，¶
暱就寡人。¶
寡人帥以聽命，¶
唯好是求。¶
君若惠顧諸侯，¶
矜哀寡人，¶
而賜之盟，¶
則寡人之願也，¶

# src: ZUO Cheng 13.3.17 (578 B.C.); Ya2ng Bo2ju4n 865; Wa2ng Sho3uqia1n 680; tr. Watson 1989:126
# dating: 8120
其承寧諸侯
以退，¶
豈敢徼亂？¶
君若不施大惠，¶
寡人不佞，¶
其不能以諸侯退矣。¶
敢盡布之執事，¶
俾執事實圖利之。』」<pb:KR1e0001_tls_008-285a>¶

# src: ZUO Cheng 13.3.18 (578 B.C.); Ya2ng Bo2ju4n 865; Wa2ng Sho3uqia1n 6i4; tr. Watson 1989:126
# dating: 8120
秦桓公
既與晉厲公為令狐之盟，¶
而又召狄與楚，¶
欲道以伐晉，¶
諸侯是以睦於晉。¶

# src: ZUO Cheng 13.3.19 (578 B.C.); Ya2ng Bo2ju4n 865; Wa2ng Sho3uqia1n 6i4; tr. Watson 1989:126
# dating: 8120
晉欒書將中軍，¶
荀庚佐之；¶
士燮將上軍，¶
郤錡佐之；¶
韓厥將下軍，¶
荀罃佐之；¶
趙旃將新軍，¶
郤至佐之。¶
郤毅御戎，¶
欒鍼為右。¶

# src: ZUO Cheng 13.3.20 (578 B.C.); Ya2ng Bo2ju4n 866; Wa2ng Sho3uqia1n 6i4; tr. Watson 1989:126
# dating: 8120
孟獻子曰：¶
「晉帥乘和，¶
師必有大功。」¶
五月丁亥，¶
晉師以諸侯之師
及秦師戰于麻隧。¶

# src: ZUO Cheng 13.3 (578 B.C.); Y:866; W:6i4; tr. Legge: 3i3
# dating: 8120
秦師敗績，¶
獲秦成差及不更女父。¶
曹宣公卒于師。¶
師遂濟涇，¶
及侯麗而還。¶
訝晉侯于新楚。<pb:KR1e0001_tls_008-286a>¶
成肅公卒于瑕。<pb:KR1e0001_tls_008-287a>¶

# src: ZUO Cheng 13.4.1 (578 B.C.); Ya2ng Bo2ju4n 866; Wa2ng Sho3uqia1n 685; tr. Legge: 3i3
# dating: 8120
B8.13.4六月丁卯夜，¶
鄭公子班自訾
求入于大宮，¶
不能，¶
殺子印、¶
子羽，¶
反軍于市。¶

# src: ZUO Cheng 13.4.2 (578 B.C.); Ya2ng Bo2ju4n 866; Wa2ng Sho3uqia1n 685; tr. Legge: 3i3
# dating: 8120
己巳，¶
子駟
帥國人盟于大宮，¶
遂從而盡焚之，¶
殺子如、¶子駹、¶
孫叔、¶孫知。<pb:KR1e0001_tls_008-288a>¶

# src: ZUO Cheng 13.5.1 (578 B.C.); Ya2ng Bo2ju4n 867; Wa2ng Sho3uqia1n 685; tr. Legge: 3i3
# dating: 8120
B8.13.5曹人使公子負芻守，¶
使公子欣時逆曹伯之喪。¶
秋，
負芻殺其大子
而自立也。¶
諸侯乃請討之。¶
晉人以其役之勞，¶
請俟他年。¶

# src: ZUO Cheng 13.5.2 (578 B.C.); Ya2ng Bo2ju4n 867; Wa2ng Sho3uqia1n 685; tr. Legge: 3i3
# dating: 8120
冬，
葬曹宣公。¶
既葬，¶子臧將亡，¶
國人皆將從之。¶
成公乃懼，¶
告罪，¶
且請焉。¶
乃反，¶
而致其邑。<pb:KR1e0001_tls_008-289a>¶

# src: ZUO Cheng 14.1.1 (577 B.C.); Ya2ng Bo2ju4n 868; Wa2ng Sho3uqia1n 687; tr. Legge: 385
# dating: 8120
A8.14《成公十四年經》
<pb:KR1e0001_tls_008-290a>¶

A8.14.1十有四年春，¶
王正月，¶
莒子朱卒。
<pb:KR1e0001_tls_008-291a>¶

A8.14.2夏，¶
衛孫林父自晉歸于衛。
<pb:KR1e0001_tls_008-292a>¶

A8.14.3秋，¶
叔孫僑如如齊逆女。
<pb:KR1e0001_tls_008-293a>¶

A8.14.4鄭公子喜帥師伐許。
<pb:KR1e0001_tls_008-294a>¶

A8.14.5九月，¶
僑如以夫人婦姜氏至自齊。
<pb:KR1e0001_tls_008-295a>¶

A8.14.6冬十月庚寅，¶
衛侯臧卒。
<pb:KR1e0001_tls_008-296a>¶

A8.14.7秦伯卒。
<pb:KR1e0001_tls_008-297a>¶

B8.14《成公十四年傳》
<pb:KR1e0001_tls_008-298a>¶

B8.14.1十四年春，¶
衛侯如晉，¶
晉侯強見孫林父焉。¶
定公不可。¶
夏，
衛侯既歸，¶
晉侯使郤犨送孫林父
而見之。¶

# src: ZUO Cheng 14.1.2 (577 B.C.); Ya2ng Bo2ju4n 868; Wa2ng Sho3uqia1n 687; tr. Legge: 385
# dating: 8120
衛侯欲辭。¶
定姜曰：¶
「不可。¶
是先君宗卿之嗣也，¶
大國又以為請。¶
不許，¶
將亡。¶
雖惡之，¶
不猶愈於亡乎？¶
君其忍之！¶

# src: ZUO Cheng 14.1.3 (577 B.C.); Ya2ng Bo2ju4n 869; Wa2ng Sho3uqia1n 687; tr. Legge: 385
# dating: 8120
安民而宥宗卿，¶
不亦可乎？」¶
衛侯見而復之。<pb:KR1e0001_tls_008-299a>¶
衛侯饗苦成叔，¶
甯惠子相。¶
苦成叔傲。¶

# src: ZUO Cheng 14.1.4 (577 B.C.); Ya2ng Bo2ju4n 869; Wa2ng Sho3uqia1n 687; tr. Legge: 385
# dating: 8120
甯子曰：¶
「苦成叔家其亡乎！¶
古之為享食也，¶
以觀威儀、¶
省禍福也，¶
故《詩》曰：¶
『兕觥其觩，¶
旨酒思柔。¶
彼交匪傲，¶
萬福來求。』¶
今夫子傲，¶
取禍之道也。」<pb:KR1e0001_tls_008-300a>¶

# src: ZUO Cheng 14.2 (577 B.C.); Ya2ng Bo2ju4n 869; Wa2ng Sho3uqia1n 689; tr. Legge: 385
# dating: 8120
B8.14.2秋，¶
宣伯如齊逆女。¶
稱族，¶
尊君命也。<pb:KR1e0001_tls_008-301a>¶

# src: ZUO Cheng 14.3 (577 B.C.); Ya2ng Bo2ju4n 870; Wa2ng Sho3uqia1n 689; tr. Legge: 385
# dating: 8120
B8.14.3八月，¶
鄭子罕伐許，¶
敗焉。¶
戊戌，¶
鄭伯復伐許。¶
庚子，¶入其郛。¶
許人平
以叔申之封。<pb:KR1e0001_tls_008-302a>¶

# src: ZUO Cheng 14.4 (577 B.C.); Ya2ng Bo2ju4n 870; Wa2ng Sho3uqia1n 689; tr. Legge: 385
# dating: 8120
B8.14.4九月，¶
僑如以夫人婦姜氏至自齊。¶
舍族，¶
尊夫人也。¶
故君子曰：¶
「《春秋》之稱，¶
微而顯，¶
志而晦，¶
婉而成章，¶
盡而不汙，¶
懲惡而勸善，¶
非聖人，¶
誰能脩之？」<pb:KR1e0001_tls_008-303a>¶

# src: ZUO Cheng 14.5.1 (577 B.C.); Ya2ng Bo2ju4n 870; Wa2ng Sho3uqia1n 689; tr. Legge: 385
# dating: 8120
B8.14.5衛侯有疾，¶
使孔成子、¶
甯惠子
立敬姒之子衎以為大子。¶
冬十月，¶
衛定公卒。¶
夫人姜氏既哭而息，¶
見大子之不哀也，¶

# src: ZUO Cheng 14.5.2 (577 B.C.); Ya2ng Bo2ju4n 870; Wa2ng Sho3uqia1n 689; tr. Legge: 385
# dating: 8120
不內酌飲，¶
歎曰：¶
「是夫也，¶
將不唯衛國之敗，¶
其必始於未亡人。¶
烏呼！¶
天禍衛國也夫！¶
吾不獲鱄也
使主社稷。」¶

# src: ZUO Cheng 14.5.3 (577 B.C.); Ya2ng Bo2ju4n 870; Wa2ng Sho3uqia1n 689; tr. Legge: 385
# dating: 8120
大夫聞之，¶
無不聳懼。¶
孫文子自是不敢
舍其重器於衛，¶
盡寘諸戚，¶
而甚善晉大夫。<pb:KR1e0001_tls_008-304a>¶

# src: ZUO Cheng 15.1.1 (576 B.C.); Ya2ng Bo2ju4n 872; Wa2ng Sho3uqia1n 691; tr. Legge: 388
# dating: 8120
A8.15《成公十五年經》
<pb:KR1e0001_tls_008-305a>¶

A8.15.1十有五年春，¶
王二月，¶
葬衛定公。
<pb:KR1e0001_tls_008-306a>¶

A8.15.2三月乙巳，¶
仲嬰齊卒。
<pb:KR1e0001_tls_008-307a>¶

A8.15.3癸丑，¶
公會晉侯、¶
衛侯、¶
鄭伯、¶
曹伯、¶
宋世子成、¶
齊國佐、¶
邾人同盟于戚。¶
晉侯執曹伯歸于京師。
<pb:KR1e0001_tls_008-308a>¶

A8.15.4公至自會。
<pb:KR1e0001_tls_008-309a>¶

A8.15.5夏六月，¶
宋公固卒。
<pb:KR1e0001_tls_008-310a>¶

A8.15.6楚子伐鄭。
<pb:KR1e0001_tls_008-311a>¶

A8.15.7秋八月庚辰，¶
葬宋共公。
<pb:KR1e0001_tls_008-312a>¶

A8.15.8宋華元出奔晉。
<pb:KR1e0001_tls_008-313a>¶

A8.15.9宋華元自晉歸于宋。
<pb:KR1e0001_tls_008-314a>¶

A8.15.10宋殺其大夫山。
<pb:KR1e0001_tls_008-315a>¶

A8.15.11宋魚石出奔楚。
<pb:KR1e0001_tls_008-316a>¶

A8.15.12冬十有一月，¶
叔孫僑如會晉士燮、¶
齊高無咎、¶
宋華元、¶
衛孫林父、¶
鄭公子鰌、¶
邾人會吳于鍾離。
<pb:KR1e0001_tls_008-317a>¶

A8.15.13許遷于葉。
<pb:KR1e0001_tls_008-318a>¶

B8.15《成公十五年傳》
<pb:KR1e0001_tls_008-319a>¶

B8.15.1十五年春，¶
會于戚，¶
討曹成公也。¶
執而歸諸京師。¶
書曰¶
「晉侯執曹伯」，¶
不及其民也。¶
凡君不道於其民，¶
諸侯討而執之，¶
則曰¶
「某人執某侯」，¶
不然則否。<pb:KR1e0001_tls_008-320a>¶

# src: ZUO Cheng 15.1.2 (576 B.C.); Ya2ng Bo2ju4n 873; Wa2ng Sho3uqia1n 691; tr. Legge: 388
# dating: 8120
諸侯將見子臧於王
而立之。¶
子臧辭曰：¶
「前志有之曰：¶
『聖達節，¶
次守節，¶
下失節。』¶
為君非吾節也。¶
雖不能聖，¶
敢失守乎？」¶
遂逃，¶奔宋。<pb:KR1e0001_tls_008-321a>¶

# src: ZUO Cheng 15.2 (576 B.C.); Ya2ng Bo2ju4n 873; Wa2ng Sho3uqia1n 691; tr. Legge: 388
# dating: 8120
B8.15.2夏六月，¶
宋共公卒。<pb:KR1e0001_tls_008-322a>¶

# src: ZUO Cheng 15.3.1 (576 B.C.); Ya2ng Bo2ju4n 873; Wa2ng Sho3uqia1n 691; tr. Legge: 388
# dating: 8120
B8.15.3楚將北師，¶
子囊曰：¶
「新與晉盟而背之，¶
無乃不可乎？」¶
子反曰：¶
「敵利則進，¶
何盟之有？」¶
申叔時老矣，¶
在申，¶

# src: ZUO Cheng 15.3.2 (576 B.C.); Ya2ng Bo2ju4n 873; Wa2ng Sho3uqia1n 691; tr. Legge: 388
# dating: 8120
聞之，¶
曰：¶
「子反必不免。¶
信以守禮，¶
禮以庇身，¶
信、禮之亡，¶
欲免，¶
得乎？」<pb:KR1e0001_tls_008-323a>¶
楚子侵鄭，¶
及暴隧。¶
遂侵衛，¶

# src: ZUO Cheng 15.3.3 (576 B.C.); Ya2ng Bo2ju4n 873; Wa2ng Sho3uqia1n 691; tr. Legge: 388
# dating: 8120
及首止。¶
鄭子罕侵楚，¶
取新石。<pb:KR1e0001_tls_008-324a>¶
欒武子欲報楚。¶
韓獻子曰：¶
「無庸，¶
使重其罪，¶
民將叛之。¶
無民，¶
孰戰？」<pb:KR1e0001_tls_008-325a>¶

# src: ZUO Cheng 15.4.1 (576 B.C.); Ya2ng Bo2ju4n 874; Wa2ng Sho3uqia1n 693; tr. Legge: 388
# dating: 8120
B8.15.4秋八月，¶
葬宋共公。¶
於是華元為右師，¶
魚石為左師，¶
蕩澤為司馬，¶
華喜為司徒，¶
公孫師為司城，¶
向為人為大司寇，¶
鱗朱為少司寇，¶
向𢄔為大宰，¶
魚府為少宰。¶

# src: ZUO Cheng 15.4.2 (576 B.C.); Ya2ng Bo2ju4n 874; Wa2ng Sho3uqia1n 693; tr. Legge: 388
# dating: 8120
蕩澤弱公室，¶
殺公子肥。¶
華元曰：¶
「我為右師，¶
君臣之訓，¶
師所司也。¶
今公室卑，¶
而不能正，¶
吾罪大矣。¶
不能治官，¶
敢賴寵乎？」¶

# src: ZUO Cheng 15.4.3 (576 B.C.); Ya2ng Bo2ju4n 874; Wa2ng Sho3uqia1n 693; tr. Legge: 388
# dating: 8120
乃出奔晉。<pb:KR1e0001_tls_008-326a>¶
二華、¶
戴族也，¶
司城、¶
莊族也；¶
六官者皆桓族也。¶
魚石將止華元。¶
魚府曰：¶
「右師反，¶
必討，¶
是無桓氏也。」¶

# src: ZUO Cheng 15.4.4 (576 B.C.); Ya2ng Bo2ju4n 874; Wa2ng Sho3uqia1n 693; tr. Legge: 389
# dating: 8120
魚石曰：¶
「右師苟獲反，¶
雖許之討，¶
必不敢。¶
且多大功，¶
國人與之，¶
不反，¶

# src: ZUO Cheng 15.4.5 (576 B.C.); Ya2ng Bo2ju4n 874; Wa2ng Sho3uqia1n 693; tr. Legge: 389
# dating: 8120
懼桓氏之無祀
於宋也。¶
右師討，¶
猶有戌在。¶
桓氏雖亡，¶
必偏。」¶

# src: ZUO Cheng 15.4.6 (576 B.C.); Ya2ng Bo2ju4n 875; Wa2ng Sho3uqia1n 693; tr. Legge: 389
# dating: 8120
魚石自止華元于河上。¶
請討，¶
許之，¶
乃反。¶
使華喜、¶公孫師帥國人
攻蕩氏，¶
殺子山。¶

# src: ZUO Cheng 15.4.7 (576 B.C.); Ya2ng Bo2ju4n 875; Wa2ng Sho3uqia1n 693; tr. Legge: 389
# dating: 8120
書曰¶「宋殺其大夫山」，¶
言背其族也。<pb:KR1e0001_tls_008-327a>¶
魚石、¶向為人、¶鱗朱、¶向帶、¶
魚府出舍於睢上，¶
華元使止之，¶
不可。¶

# src: ZUO Cheng 15.4.8 (576 B.C.); Ya2ng Bo2ju4n 875; Wa2ng Sho3uqia1n 693; tr. Legge: 389
# dating: 8120
冬十月，¶
華元自止之，¶
不可，¶
乃反。¶
魚府曰：¶
「今不從，¶
不得入矣。¶
右師視速而言疾，¶
有異志焉。¶
若不我納，¶
今將馳矣。」¶

# src: ZUO Cheng 15.4.9 (576 B.C.); Ya2ng Bo2ju4n 875; Wa2ng Sho3uqia1n 693; tr. Legge: 389
# dating: 8120
登丘而望之，¶
則馳。¶
騁而從之，¶
則決睢澨、¶
閉門登陴矣。¶
左師、¶
二司寇、¶
二宰遂出奔楚。¶
華元使向戌為左師，¶
老佐為司馬，¶
樂裔為司寇，¶
以靖國人。<pb:KR1e0001_tls_008-328a>¶

# src: ZUO Cheng 15.5.1 (576 B.C.); Ya2ng Bo2ju4n 876; Wa2ng Sho3uqia1n 696; tr. Legge: 389
# dating: 8120
B8.15.5晉三郤害伯宗，¶
譖而殺之，¶
及欒弗忌。¶
伯州犁奔楚。¶
韓獻子曰：¶
「郤氏其不免乎！¶
善人，¶
天地之紀也，¶
而驟絕之，¶
不亡，¶
何待？」<pb:KR1e0001_tls_008-329a>¶

# src: ZUO Cheng 15.5.2 (576 B.C.); Ya2ng Bo2ju4n 876; Wa2ng Sho3uqia1n 696; tr. Legge: 389
# dating: 8120
初，¶
伯宗每朝，¶
其妻必戒之曰：¶
「『盜憎主人，¶
民惡其上。』¶
子好直言，¶
必及於難。」<pb:KR1e0001_tls_008-330a>¶

# src: ZUO Cheng 15.6 (576 B.C.); Ya2ng Bo2ju4n 876; Wa2ng Sho3uqia1n 696; tr. Legge: 389
# dating: 8120
B8.15.6十一月，¶
會吳于鍾離，¶
始通吳也。<pb:KR1e0001_tls_008-331a>¶

# src: ZUO Cheng 15.7 (576 B.C.); Ya2ng Bo2ju4n 877; Wa2ng Sho3uqia1n 696; tr. Legge: 389
# dating: 8120
B8.15.7許靈公畏偪于鄭，¶
請遷于楚。¶
辛丑，¶
楚公子申遷許于葉。<pb:KR1e0001_tls_008-332a>¶

# src: ZUO Cheng 16.1 (575 B.C.); Ya2ng Bo2ju4n 879; Wa2ng Sho3uqia1n 698; tr. Watson 1989:127
# dating: 8120
A8.16《成公十六年經》
<pb:KR1e0001_tls_008-333a>¶

A8.16.1十有六年春，¶
王正月，¶
雨，木冰。
<pb:KR1e0001_tls_008-334a>¶

A8.16.2夏四月辛未，¶
滕子卒。
<pb:KR1e0001_tls_008-335a>¶

A8.16.3鄭公子喜帥師侵宋。
<pb:KR1e0001_tls_008-336a>¶

A8.16.4六月丙寅朔，¶
日有食之。
<pb:KR1e0001_tls_008-337a>¶

A8.16.5晉侯使欒黶來乞師。
<pb:KR1e0001_tls_008-338a>¶

A8.16.6甲午晦，¶
晉侯及楚子、¶
鄭伯戰于鄢陵。¶
楚子、¶
鄭師敗績。
<pb:KR1e0001_tls_008-339a>¶

A8.16.7楚殺其大夫公子側。
<pb:KR1e0001_tls_008-340a>¶

A8.16.8秋，¶
公會晉侯、¶
齊侯、¶
衛侯、¶
宋華元、¶
邾人于沙隨，¶
不見公。
<pb:KR1e0001_tls_008-341a>¶

A8.16.9公至自會。
<pb:KR1e0001_tls_008-342a>¶

A8.16.10公會尹子，¶
晉侯、¶
齊國佐、¶
邾人伐鄭。
<pb:KR1e0001_tls_008-343a>¶

A8.16.11曹伯歸自京師。
<pb:KR1e0001_tls_008-344a>¶

A8.16.12九月，¶
晉人執季孫行父，¶
舍之于苕丘。
<pb:KR1e0001_tls_008-345a>¶

A8.16.13冬十月乙亥，¶
叔孫僑如出奔齊。
<pb:KR1e0001_tls_008-346a>¶

A8.16.14十有二月乙丑，¶
季孫行父及晉郤犨盟于扈。
<pb:KR1e0001_tls_008-347a>¶

A8.16.15公至自會。
<pb:KR1e0001_tls_008-348a>¶

A8.16.16乙酉，¶
刺公子偃。
<pb:KR1e0001_tls_008-349a>¶

B8.16《成公十六年傳》
<pb:KR1e0001_tls_008-350a>¶

B8.16.1十六年春，¶
楚子自武城使公子成
以汝陰之田求成于鄭。¶
鄭叛晉，¶
子駟從楚子盟于武城。<pb:KR1e0001_tls_008-351a>¶

# src: ZUO Cheng 16.2 (575 B.C.); Ya2ng Bo2ju4n 879; Wa2ng Sho3uqia1n 698
# dating: 8120
B8.16.2夏四月，¶
滕文公卒。<pb:KR1e0001_tls_008-352a>¶

# src: ZUO Cheng 16.3 (575 B.C.); Ya2ng Bo2ju4n 879; Wa2ng Sho3uqia1n 698; tr. Legge: 395
# dating: 8120
B8.16.3鄭子罕伐宋，¶
宋將鉏、¶
樂懼敗諸汋陂。¶
退，
舍於夫渠，¶
不儆。¶
鄭人覆之，¶
敗諸汋陵，¶
獲將鉏、¶
樂懼。¶
宋恃勝也。<pb:KR1e0001_tls_008-353a>¶

# src: ZUO Cheng 16.4 (575 B.C.); Ya2ng Bo2ju4n 879; Wa2ng Sho3uqia1n 699; tr. Legge: 395
# dating: 8120
B8.16.4衛侯伐鄭，¶
至于鳴鴈，¶
為晉故也。<pb:KR1e0001_tls_008-354a>¶

# src: ZUO Cheng 16.5.1 (575 B.C.); Ya2ng Bo2ju4n 880; Wa2ng Sho3uqia1n 699; tr. Watson 1989:127
# dating: 8120
B8.16.5晉侯將伐鄭。¶
范文子曰：¶
「若逞吾願，¶
諸侯皆叛，¶
晉可以逞。¶
若唯鄭叛，¶
晉國之憂，¶
可立俟也。」¶

# src: ZUO Cheng 16.5.2 (575 B.C.); Ya2ng Bo2ju4n 880; Wa2ng Sho3uqia1n 699; tr. Watson 1989:128
# dating: 8120
欒武子曰：¶
「不可以當吾世而失諸侯，¶
必伐鄭。」¶
乃興師。¶
欒書將中軍，¶
士燮佐之；¶
郤錡將上軍，¶
荀偃佐之；¶
韓厥將下軍；¶
郤至佐新軍。¶
荀罃居守。¶

# src: ZUO Cheng 16.5.3 (575 B.C.); Ya2ng Bo2ju4n 880; Wa2ng Sho3uqia1n 699; tr. Watson 1989:128
# dating: 8120
郤犨如衛，¶
遂如齊，¶
皆乞師焉。¶
欒黶來乞師。¶
孟獻子曰：¶
「有勝矣。」¶

# src: ZUO Cheng 16.5.4 (575 B.C.); Ya2ng Bo2ju4n 880; Wa2ng Sho3uqia1n 700; tr. Watson 1989:128
# dating: 8120
戊寅，¶
晉師起。<pb:KR1e0001_tls_008-355a>¶
鄭人聞有晉師，¶
使告于楚，¶
姚句耳與往。¶
楚子救鄭。¶
司馬將中軍，¶
令尹將左，¶
右尹子辛將右。¶

# src: ZUO Cheng 16.5.5 (575 B.C.); Ya2ng Bo2ju4n 880; Wa2ng Sho3uqia1n 700; tr. Watson 1989:128
# dating: 8120
過申，¶
子反入見申叔時，¶
曰：¶「師其何如？」¶
對曰：¶
「德、¶刑、詳、¶義、
禮、¶信，
戰之器也。¶

# src: ZUO Cheng 16.5.6 (575 B.C.); Ya2ng Bo2ju4n 880; Wa2ng Sho3uqia1n 700; tr. Watson 1989:128
# dating: 8120
德以施惠，¶
刑以正邪，¶
詳以事神，¶
義以建利，¶
禮以順時，¶
信以守物。¶

# src: ZUO Cheng 16.5.7 (575 B.C.); Ya2ng Bo2ju4n 8i1; Wa2ng Sho3uqia1n 700; tr. Watson 1989:128
# dating: 8120
民生
厚而德正，¶
用利而事節，¶
時順而物成，¶
上下和睦，¶
周旋不逆，¶
求無不具，¶
各知其極。¶
故《詩》曰：¶
『立我烝民，¶
莫匪爾極。』¶

# src: ZUO Cheng 16.5.8 (575 B.C.); Ya2ng Bo2ju4n 8i1; Wa2ng Sho3uqia1n 700; tr. Watson 1989:129
# dating: 8120
是以神降之福，¶
時無災害，¶
民生敦厖，¶
和同以聽，¶
莫不盡力
以從上命，¶
致死以補其闕，¶
此戰之所由克也。¶
今楚內棄其民，¶
而外絕其好；¶

# src: ZUO Cheng 16.5.9 (575 B.C.); Ya2ng Bo2ju4n 8i1; Wa2ng Sho3uqia1n 700; tr. Watson 1989:129
# dating: 8120
瀆齊盟，¶
而食話言；¶
奸時以動，¶
而疲民以逞。¶
民不知信，¶
進退罪也。¶
人恤所厎，¶
其誰致死？¶
子其勉之！¶
吾不復見子矣。」¶

# src: ZUO Cheng 16.5.10 (575 B.C.); Ya2ng Bo2ju4n 8i1; Wa2ng Sho3uqia1n 700; tr. Watson 1989:129
# dating: 8120
姚句耳先歸，¶
子駟問焉。¶
對曰：¶
「其行速，¶
過險而不整。¶
速則失志，¶
不整，¶
喪列。¶
志失、¶
列喪，¶
將何以戰？¶
楚懼不可用也。」<pb:KR1e0001_tls_008-356a>¶

# src: ZUO Cheng 16.5.11 (575 B.C.); Ya2ng Bo2ju4n 8i2; Wa2ng Sho3uqia1n 703; tr. Watson 1989:129
# dating: 8120
五月，¶
晉師濟河。¶
聞楚師將至，¶
范文子欲反，¶
曰：¶

# src: ZUO Cheng 16.5.12(575 B.C.); Ya2ng Bo2ju4n 8i2; Wa2ng Sho3uqia1n 703; tr. Watson 1989:129
# dating: 8120
「我偽逃楚，¶
可以紓憂。¶
夫合諸侯，¶
非吾所能也，¶
以遺能者。¶
我若群臣輯睦
以事君，¶
多矣。」¶
武子曰：¶
「不可。」<pb:KR1e0001_tls_008-357a>¶

# src: ZUO Cheng 16.5.13 (575 B.C.); Ya2ng Bo2ju4n 8i2; Wa2ng Sho3uqia1n 703; tr. Watson 1989:129
# dating: 8120
六月，¶
晉、楚遇於鄢陵。¶
范文子不欲戰。¶
郤至曰：¶
「韓之戰，¶
惠公不振旅；¶
箕之役，¶
先軫不反命；¶

# src: ZUO Cheng 16.5.14(575 B.C.); Ya2ng Bo2ju4n 8i2; Wa2ng Sho3uqia1n 703; tr. Watson 1989:130
# dating: 8120
邲之師，¶
荀伯不復徒，¶
皆晉之恥也。¶
子亦見先君之事矣。¶
今我辟楚，¶
又益恥也。」¶
文子曰：¶
「吾先君之亟戰也，¶
有故。¶

# src: ZUO Cheng 16.5.15 (575 B.C.); Ya2ng Bo2ju4n 8i2; Wa2ng Sho3uqia1n 703; tr. Watson 1989:130
# dating: 8120
秦、狄、¶
齊、楚皆彊，¶
不盡力，¶
子孫將弱。¶
今三彊服矣，¶
敵楚而已。¶
唯聖人能外內無患。¶
自非聖人，¶
外寧必有內憂，¶
盍釋楚
以為外懼乎？」<pb:KR1e0001_tls_008-358a>¶

# src: ZUO Cheng 16.5.16 (575 B.C.); Ya2ng Bo2ju4n 8i3; Wa2ng Sho3uqia1n 703; tr. Watson 1989:130
# dating: 8120
甲午晦，¶
楚晨壓晉軍而陳。¶
軍吏患之。¶
范匄趨進，¶
曰：¶

# src: ZUO Cheng 16.5.17 (575 B.C.); Ya2ng Bo2ju4n 8i3; Wa2ng Sho3uqia1n 703; tr. Watson 1989:130
# dating: 8120
「塞井夷竈，¶
陳於軍中，¶
而疏行首。¶
晉、楚唯天所授，¶
何患焉？」¶

# src: ZUO Cheng 16.5.18 (575 B.C.); Ya2ng Bo2ju4n 8i3; Wa2ng Sho3uqia1n 703; tr. Watson 1989:130
# dating: 8120
文子執戈逐之，¶
曰：¶
「國之存亡，¶
天也，¶
童子何知焉？」¶
欒書曰：¶
「楚師輕窕，¶
固壘而待之，¶
三日必退。¶
退而擊之，¶
必獲勝焉。」¶

# src: ZUO Cheng 16.5.19 (575 B.C.); Ya2ng Bo2ju4n 8i3; Wa2ng Sho3uqia1n 703; tr. Watson 1989:130
# dating: 8120
郤至曰：¶
「楚有六間，¶
不可失也。¶
其二卿相惡，¶
王卒以舊，¶
鄭陳而不整，¶
蠻軍而不陳，¶
陳不違晦，¶
在陳而囂，¶
合而加囂。¶

# src: ZUO Cheng 16.5.20 (575 B.C.); Ya2ng Bo2ju4n 8i3; Wa2ng Sho3uqia1n 703; tr. Watson 1989:131
# dating: 8120
各顧其後，¶
莫有鬭心；¶
舊不必良，¶
以犯天忌，¶
我必克之。」<pb:KR1e0001_tls_008-359a>¶

# src: ZUO Cheng 16.5.21 (575 B.C.); Ya2ng Bo2ju4n 8i4; Wa2ng Sho3uqia1n 707; tr. Watson 1989:131
# dating: 8120
楚子登巢車，¶
以望晉軍。¶
子重使大宰伯州犂侍于王後。¶
王曰：¶
「騁而左右，¶
何也？」¶
曰：¶
「召軍吏也。」¶
「皆聚於中軍矣。」¶

# src: ZUO Cheng 16.5.22 (575 B.C.); Ya2ng Bo2ju4n 8i4; Wa2ng Sho3uqia1n 707; tr. Watson 1989:131
# dating: 8120
曰：¶
「合謀也。」¶
「張幕矣。」¶
曰：¶
「虔卜於先君也。」¶
「徹幕矣。」¶

# src: ZUO Cheng 16.5.23 (575 B.C.); Ya2ng Bo2ju4n 8i4; Wa2ng Sho3uqia1n 707; tr. Watson 1989:131
# dating: 8120
曰：¶
「將發命也。」¶
「甚囂，¶
且塵上矣。」¶
曰：¶
「將塞井夷竈
而為行也。」¶
「皆乘矣，¶
左右執兵而下矣。」¶

# src: ZUO Cheng 16.5.24 (575 B.C.); Ya2ng Bo2ju4n 8i4; Wa2ng Sho3uqia1n 707; tr. Watson 1989:131
# dating: 8120
曰：¶
「聽誓也。」¶
「戰乎？」¶
曰：¶
「未可知也。」¶
「乘而左右皆下矣。」¶
曰：¶
「戰禱也。」¶

# src: ZUO Cheng 16.5.25 (575 B.C.); Ya2ng Bo2ju4n 885; Wa2ng Sho3uqia1n 707; tr. Watson 1989:131
# dating: 8120
伯州犂以公卒告王。¶
苗賁皇在晉侯之側，¶
亦以王卒告。¶
皆曰：¶
「國士在，¶
且厚，¶
不可當也。」¶

# src: ZUO Cheng 16.5.26 (575 B.C.); Ya2ng Bo2ju4n 885; Wa2ng Sho3uqia1n 707; tr. Watson 1989:132
# dating: 8120
苗賁皇言於晉侯曰：¶
「楚之良，¶
在其中軍王族而已。¶
請分良
以擊其左右，¶
而四軍萃於王卒，¶
必大敗之。」¶

# src: ZUO Cheng 16.5.27 (575 B.C.); Ya2ng Bo2ju4n 885; Wa2ng Sho3uqia1n 707; tr. Watson 1989:132
# dating: 8120
公筮之。¶
史曰：¶
「吉。¶
其卦遇《復》
䷗，¶
曰：¶
『南國蹙，¶
射其元王，¶
中厥目。』¶
國蹙、¶王傷，¶
不敗，¶何待？」¶

# src: ZUO Cheng 16.5.28 (575 B.C.); Ya2ng Bo2ju4n 885; Wa2ng Sho3uqia1n 707; tr. Watson 1989:132
# dating: 8120
公從之。<pb:KR1e0001_tls_008-360a>¶
有淖於前，¶
乃皆左右相違於淖。¶
步毅御晉厲公，¶
欒鍼為右。¶
彭名御楚共王，¶
潘黨為右。¶

# src: ZUO Cheng 16.5.29 (575 B.C.); Ya2ng Bo2ju4n 886; Wa2ng Sho3uqia1n 707; tr. Watson 1989:132
# dating: 8120
石首御鄭成公，¶
唐苟為右。¶
欒、范以其族夾公行。¶
陷於淖。¶
欒書將載晉侯。¶
鍼曰：¶
「書退！¶
國有大任，¶
焉得專之？¶

# src: ZUO Cheng 16.5.30 (575 B.C.); Ya2ng Bo2ju4n 886; Wa2ng Sho3uqia1n 707; tr. Watson 1989:132
# dating: 8120
且侵官、¶
冒也，¶
失官、¶
慢也，¶
離局、¶
姦也。¶
有三罪焉，¶
不可犯也。」¶
乃掀公以出於淖。<pb:KR1e0001_tls_008-361a>¶

# src: ZUO Cheng 16.5.31 (575 B.C.); Ya2ng Bo2ju4n 886; Wa2ng Sho3uqia1n 710; tr. Watson 1989:133
# dating: 8120
癸巳，¶
潘尪之黨與養由基
蹲甲而射之，¶
徹七札焉。¶
以示王，¶
曰：¶
「君有二臣如此，¶
何憂於戰？」¶

# src: ZUO Cheng 16.5.32 (575 B.C.); Ya2ng Bo2ju4n 886; Wa2ng Sho3uqia1n 710; tr. Watson 1989:133
# dating: 8120
王怒曰：¶
「大辱國！¶
詰朝爾射，¶
死藝。」¶
呂錡夢射月，¶
中之，¶
退入於泥。¶

# src: ZUO Cheng 16.5.33 (575 B.C.); Ya2ng Bo2ju4n 887; Wa2ng Sho3uqia1n 710; tr. Watson 1989:133
# dating: 8120
占之，¶
曰：¶
「姬姓、¶
日也，¶
異姓、¶
月也，¶
必楚王也。¶
射而中之，¶
退入於泥，¶
亦必死矣。」¶

# src: ZUO Cheng 16.5.34 (575 B.C.); Ya2ng Bo2ju4n 887; Wa2ng Sho3uqia1n 710; tr. Watson 1989:133
# dating: 8120
及戰，¶
射共王，¶中目。¶
王召養由基，¶
與之兩矢，¶
使射呂錡，¶
中項，¶
伏弢。¶
以一矢復命。<pb:KR1e0001_tls_008-362a>¶

# src: ZUO Cheng 16.5.35 (575 B.C.); Ya2ng Bo2ju4n 887; Wa2ng Sho3uqia1n 710; tr. Watson 1989:133
# dating: 8120
郤至三遇楚子之卒，¶
見楚子，¶
必下，¶
免冑而趨風。¶
楚子使工尹襄問之以弓，¶
曰：¶
「方事之殷也，¶
有𩎟韋之跗注，¶
君子也。¶
識見不穀而趨，¶
無乃傷乎？」¶

# src: ZUO Cheng 16.5.36 (575 B.C.); Ya2ng Bo2ju4n 887; Wa2ng Sho3uqia1n 710; tr. Watson 1989:134
# dating: 8120
郤至見客，¶
免冑承命，¶
曰：¶
「君之外臣至
從寡君之戎事，¶
以君之靈，¶
間蒙甲冑，¶
不敢拜命。¶
敢告不寧，¶
君命之辱。¶
為事之故，¶
敢肅使者。」¶
三肅使者而退。<pb:KR1e0001_tls_008-363a>¶

# src: ZUO Cheng 16.5 .37(575 B.C.); Ya2ng Bo2ju4n 888; Wa2ng Sho3uqia1n 712; tr. Watson 1989:134
# dating: 8120
晉韓厥從鄭伯，¶
其御杜溷羅曰：¶
「速從之？¶
其御屢顧，¶
不在馬，¶
可及也。」¶
韓厥曰：¶
「不可以再辱國君。」¶
乃止。¶

# src: ZUO Cheng 16.5.38(575 B.C.); Ya2ng Bo2ju4n 888; Wa2ng Sho3uqia1n 713; tr. Watson 1989:135
# dating: 8120
郤至從鄭伯，¶
其右茀翰胡曰：¶
「諜輅之，¶
余從之乘，¶
而俘以下。」¶
郤至曰：¶
「傷國君有刑。」¶
亦止。¶
石首曰：¶
「衛懿公唯不去其旗，¶
是以敗於熒。」¶

# src: ZUO Cheng 16.5.39 (575 B.C.); Ya2ng Bo2ju4n 888; Wa2ng Sho3uqia1n 713; tr. Watson 1989:135
# dating: 8120
乃內旌於弢中。¶
唐苟謂石首曰：¶
「子在君側，¶
敗者壹大。¶
我不如子，¶
子以君免，¶
我請止。」¶
乃死。<pb:KR1e0001_tls_008-364a>¶

# src: ZUO Cheng 16.5.40 (575 B.C.); Ya2ng Bo2ju4n 888; Wa2ng Sho3uqia1n 713; tr. Watson 1989:135
# dating: 8120
楚師薄於險，¶
叔山冉謂養由基曰：¶
「雖君有命，¶
為國故，¶
子必射。」¶
乃射，¶
再發，¶
盡殪。¶

# src: ZUO Cheng 16.5.41 (575 B.C.); Ya2ng Bo2ju4n 888; Wa2ng Sho3uqia1n 713; tr. Watson 1989:135
# dating: 8120
叔山冉搏人以投，¶
中車，¶
折軾。¶
晉師乃止。¶
囚楚公子茷。<pb:KR1e0001_tls_008-365a>¶
欒鍼見子重之旌，¶
請曰：¶
「楚人謂夫旌，¶
子重之麾也，¶
彼其子重也。¶

# src: ZUO Cheng 16.5.42 (575 B.C.); Ya2ng Bo2ju4n 889; Wa2ng Sho3uqia1n 713; tr. Watson 1989:135
# dating: 8120
日臣之使於楚也，¶
子重問晉國之勇，¶
臣對曰：¶
『好以眾整。』¶
曰：¶
『又何如？』¶
臣對曰：¶
『好以暇。』¶

# src: ZUO Cheng 16.5.43 (575 B.C.); Ya2ng Bo2ju4n 889; Wa2ng Sho3uqia1n 713; tr. Watson 1989:135
# dating: 8120
今兩國治戎，¶
行人不使，¶
不可謂整；¶
臨事
而食言，¶
不可謂暇。¶
請攝飲焉。」¶

# src: ZUO Cheng 16.5.44 (575 B.C.); Ya2ng Bo2ju4n 889; Wa2ng Sho3uqia1n 713; tr. Watson 1989:135
# dating: 8120
公許之。¶
使行人執榼承飲，¶
造于子重，¶
曰：¶
「寡君乏使，¶
使鍼御持矛，¶
是以不得犒從者，¶
使某攝飲。」¶

# src: ZUO Cheng 16.5.45 (575 B.C.); Ya2ng Bo2ju4n 889; Wa2ng Sho3uqia1n 713; tr. Watson 1989:135
# dating: 8120
子重曰：¶
「夫子嘗與吾言於楚，¶
必是故也。¶
不亦識乎？」¶
受而飲之，¶
免使者而復鼓。¶

# src: ZUO Cheng 16.5.46 (575 B.C.); Ya2ng Bo2ju4n 889; Wa2ng Sho3uqia1n 716; tr. Watson 1989:136
# dating: 8120
旦而戰，¶
見星未已。<pb:KR1e0001_tls_008-366a>¶
子反命軍吏察夷傷，¶
補卒乘，¶
繕甲兵，¶
展車馬，¶
雞鳴而食，¶
唯命是聽。¶

# src: ZUO Cheng 16.5.47 (575 B.C.); Ya2ng Bo2ju4n 889; Wa2ng Sho3uqia1n 716; tr. Watson 1989:136
# dating: 8120
晉人患之。¶
苗賁皇徇曰：¶
「蒐乘、¶補卒，¶
秣馬、¶利兵，¶
脩陳、¶固列，¶
蓐食、¶申禱，¶
明日復戰！」¶
乃逸楚囚。¶

# src: ZUO Cheng 16.5.48 (575 B.C.); Ya2ng Bo2ju4n 889; Wa2ng Sho3uqia1n 716; tr. Watson 1989:136
# dating: 8120
王聞之，¶
召子反謀。¶
穀陽豎獻飲於子反，¶
子反醉而不能見。¶
王曰：¶
「天敗楚也夫！¶
余不可以待。」¶
乃宵遁。<pb:KR1e0001_tls_008-367a>¶

# src: ZUO Cheng 16.5.49 (575 B.C.); Ya2ng Bo2ju4n 890; Wa2ng Sho3uqia1n 716; tr. Watson 1989:136
# dating: 8120
晉入楚軍，¶
三日穀。¶
范文子立於戎馬之前，¶
曰：¶
「君幼，¶
諸臣不佞，¶
何以及此？¶
君其戒之！¶
《周書》曰：¶
『惟命不于常。』¶
有德之謂。」<pb:KR1e0001_tls_008-368a>¶

# src: ZUO Cheng 16.5.50 (575 B.C.); Ya2ng Bo2ju4n 890; Wa2ng Sho3uqia1n 716; tr. Watson 1989:137
# dating: 8120
楚師還，¶
及瑕，¶
王使謂子反曰：¶
「先大夫之覆師徒者，¶
君不在。¶
子無以為過，¶
不穀之罪也。」¶

# src: ZUO Cheng 16.5.51 (575 B.C.); Ya2ng Bo2ju4n 890; Wa2ng Sho3uqia1n 716; tr. Watson 1989:137
# dating: 8120
子反再拜稽首曰：¶
「君賜臣死，¶
死且不朽。¶
臣之卒實奔，¶
臣之罪也。」¶
子重復謂子反曰：¶
「初隕師徒者，¶
而亦聞之矣。¶
盍圖之！」¶

# src: ZUO Cheng 16.5.52 (575 B.C.); Ya2ng Bo2ju4n 890; Wa2ng Sho3uqia1n 716; tr. Watson 1989:136
# dating: 8120
對曰：¶
「雖微先大夫有之，¶
大夫命側，¶
側敢不義？¶
側亡君師，¶
敢忘其死？」¶
王使止之，¶
弗及而卒。<pb:KR1e0001_tls_008-369a>¶

# src: ZUO Cheng 16.5.53 (575 B.C.); Ya2ng Bo2ju4n 890; Wa2ng Sho3uqia1n 719; tr. Legge: 398
# dating: 8120
戰之日，¶
齊國佐、¶高無咎至于師，¶
衛侯出于衛，¶
公出于壞隤。¶
宣伯通於穆姜，¶
欲去季、¶孟
而取其室。¶

# src: ZUO Cheng 16.5.54 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
將行，¶
穆姜送公，¶
而使逐二子。¶
公以晉難告，¶
曰：¶
「請反而聽命。」¶

# src: ZUO Cheng 16.5.55 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
姜怒，¶
公子偃、¶公子鉏趨過，¶
指之，¶曰：¶
「女不可，¶
是皆君也。」¶

# src: ZUO Cheng 16.5.56 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
公待於壞隤，¶
申宮、¶
儆備、¶設守，¶
而後行，¶
是以後。¶
使孟獻子守于公宮。<pb:KR1e0001_tls_008-370a>¶

# src: ZUO Cheng 16.6.1 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
B8.16.6秋，¶
會于沙隨，¶
謀伐鄭也。¶
宣伯使告郤犨曰：¶
「魯侯待于壞隤，¶
以待勝者。」¶
郤犨將新軍，¶
且為公族大夫，¶
以主東諸侯。¶
取貨于宣伯，¶
而訴公于晉侯。¶
晉侯不見公。<pb:KR1e0001_tls_008-371a>¶

# src: ZUO Cheng 16.7.1 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
B8.16.7曹人請于晉曰：¶
「自我先君宣公即位，¶
國人曰：¶
『若之何？¶
憂猶未弭。』¶
而又討我寡君，¶
以亡曹國社稷之鎮
公子，¶
是大泯曹也，¶
先君無乃有罪乎？¶

# src: ZUO Cheng 16.7.2 (575 B.C.); Ya2ng Bo2ju4n 891; Wa2ng Sho3uqia1n 719; tr. Legge: 398
# dating: 8120
若有罪，¶
則君列諸會矣。¶
君唯不遺德、¶刑，
以伯諸侯，¶
豈獨遺諸敝邑？¶
敢私布之。」<pb:KR1e0001_tls_008-372a>¶

# src: ZUO Cheng 16.8.1 (575 B.C.); Ya2ng Bo2ju4n 892; Wa2ng Sho3uqia1n 721; tr. Legge: 398
# dating: 8120
B8.16.8七月，¶
公會尹武公及諸侯伐鄭。¶
將行，¶
姜又命公如初。¶
公又申守而行。¶

# src: ZUO Cheng 16.8.2 (575 B.C.); Ya2ng Bo2ju4n 892; Wa2ng Sho3uqia1n 721; tr. Legge: 399
# dating: 8120
諸侯之師次于鄭西，¶
我師次于督揚，¶
不敢過鄭。¶
子叔聲伯使叔孫豹
請逆于晉師，¶
為食於鄭郊。¶
師逆以至。¶
聲伯四日不食以待之，¶
食使者而後食。<pb:KR1e0001_tls_008-373a>¶

# src: ZUO Cheng 16.9 (575 B.C.); Ya2ng Bo2ju4n 892; Wa2ng Sho3uqia1n 721; tr. Legge: 399
# dating: 8120
B8.16.9諸侯遷于制田，¶
知武子佐下軍，¶
以諸侯之師侵陳，¶
至于鳴鹿。¶
遂侵蔡。¶
未反，¶
諸侯遷于潁上。¶
戊午，¶
鄭子罕宵軍之，¶
宋、齊、¶衛皆失軍。<pb:KR1e0001_tls_008-374a>¶

# src: ZUO Cheng 16.10 (575 B.C.); Ya2ng Bo2ju4n 892; Wa2ng Sho3uqia1n 721; tr. Legge: 399
# dating: 8120
B8.16.10曹人復請于晉。¶
晉侯謂子臧：¶
「反，¶
吾歸而君。」¶
子臧反，¶
曹伯歸。¶
子臧盡致其邑與卿
而不出。<pb:KR1e0001_tls_008-375a>¶

# src: ZUO Cheng 16.11.1 (575 B.C.); Ya2ng Bo2ju4n 893; Wa2ng Sho3uqia1n 723; tr. Legge: 399
# dating: 8120
B8.16.11宣伯使告郤犨曰：¶
「魯之有季、¶孟，
猶晉之有欒、¶范也，¶
政令於是乎成。¶
今其謀曰：¶
『晉政多門，¶
不可從也。¶
寧事齊、¶楚，
有亡而已，¶
蔑從晉矣。』¶

# src: ZUO Cheng 16.11.2 (575 B.C.); Ya2ng Bo2ju4n 893; Wa2ng Sho3uqia1n 723; tr. Legge: 399
# dating: 8120
若欲得志於魯，¶
請止行父而殺之，¶
我斃蔑也，¶
而事晉，¶
蔑有貳矣。¶
魯不貳，¶
小國必睦。¶
不然，¶
歸必叛矣。」¶

# src: ZUO Cheng 16.11.3 (575 B.C.); Ya2ng Bo2ju4n 893; Wa2ng Sho3uqia1n 723; tr. Legge: 399
# dating: 8120
九月，¶
晉人執季文子于苕丘。¶
公還，¶
待于鄆，¶
使子叔聲伯請季孫于晉。¶
郤犨曰：¶
「苟去仲孫蔑，¶
而止季孫行父，¶
吾與子國，¶
親於公室」¶

# src: ZUO Cheng 16.11.4 (575 B.C.); Ya2ng Bo2ju4n 893; Wa2ng Sho3uqia1n 723; tr. Legge: 399
# dating: 8120
對曰：¶
「僑如之情，¶
子必聞之矣。¶
若去蔑與行父，¶
是大棄魯國，¶
而罪寡君也。¶
若猶不棄，¶
而惠徼周公之福，¶
使寡君得事晉君，¶
則夫二人者，¶
魯國社稷之臣也。¶

# src: ZUO Cheng 16.11.5 (575 B.C.); Ya2ng Bo2ju4n 893; Wa2ng Sho3uqia1n 723; tr. Legge: 399
# dating: 8120
若朝亡之，¶
魯必夕亡。¶
以魯之密邇仇讎，¶
亡而為讎，¶
治之何及？」¶
郤犨曰：¶
「吾為子請邑。」¶

# src: ZUO Cheng 16.11.6 (575 B.C.); Ya2ng Bo2ju4n 894; Wa2ng Sho3uqia1n 723; tr. Legge: 399
# dating: 8120
對曰：¶
「嬰齊、¶
魯之常隸也，¶
敢介大國以求厚焉？¶
承寡君之命以請，¶
若得所請，¶
吾子之賜多矣，¶
又何求？」¶

# src: ZUO Cheng 16.11.7 (575 B.C.); Ya2ng Bo2ju4n 894; Wa2ng Sho3uqia1n 723; tr. Legge: 399
# dating: 8120
范文子謂欒武子曰：¶
「季孫於魯，¶
相二君矣。¶
妾不衣帛，¶
馬不食粟，¶
可不謂忠乎？¶
信讒慝而棄忠良，¶
若諸侯何？¶

# src: ZUO Cheng 16.11.8 (575 B.C.); Ya2ng Bo2ju4n 894; Wa2ng Sho3uqia1n 723; tr. Legge: 399
# dating: 8120
子叔嬰齊奉君命
無私，¶
謀國家不貳，¶
圖其身不忘其君。¶
若虛其請，¶
是棄善人也。¶
子其圖之！」¶
乃許魯平，¶
赦季孫。<pb:KR1e0001_tls_008-376a>¶

# src: ZUO Cheng 16.11.9 (575 B.C.); Ya2ng Bo2ju4n 894; Wa2ng Sho3uqia1n 723; tr. Legge: 399
# dating: 8120
冬十月，¶
出叔孫僑如
而盟之。¶
僑如奔齊。¶
十二月，¶
季孫及郤犨盟于扈，¶
歸，
刺公子偃。¶
召叔孫豹于齊
而立之。<pb:KR1e0001_tls_008-377a>¶

# src: ZUO Cheng 16.11.10 (575 B.C.); Ya2ng Bo2ju4n 894; Wa2ng Sho3uqia1n 723; tr. Legge: 399
# dating: 8120
齊聲孟子
通僑如，¶
使立於高、¶國之閒。¶
僑如曰：¶
「不可以再罪。」¶
遂奔衛，¶
亦閒於卿。<pb:KR1e0001_tls_008-378a>¶

# src: ZUO Cheng 16.12.1 (575 B.C.); Ya2ng Bo2ju4n 894; Wa2ng Sho3uqia1n 724; tr. Legge: 399
# dating: 8120
B8.16.12晉侯使郤至獻楚捷于周，¶
與單襄公語，¶
驟稱其伐。¶

# src: ZUO Cheng 16.12.2 (575 B.C.); Ya2ng Bo2ju4n 895; Wa2ng Sho3uqia1n 724; tr. Legge: 399
# dating: 8120
單子語諸大夫曰：¶
「溫季
其亡乎！¶
位於七人之下，¶
而求掩其上。¶
怨之所聚，¶
亂之本也。¶

# src: ZUO Cheng 16.12.3 (575 B.C.); Ya2ng Bo2ju4n 895; Wa2ng Sho3uqia1n 724; tr. Legge: 399
# dating: 8120
多怨而階亂，¶
何以在位？¶
《夏書》曰：¶
『怨豈在明？¶
不見是圖。』¶
將慎其細也。¶
今而明之，¶
其可乎？」<pb:KR1e0001_tls_008-379a>¶

# src: ZUO Cheng 17.1.1 (574 B.C.); Ya2ng Bo2ju4n 897; Wa2ng Sho3uqia1n 727; tr. Legge: 403
# dating: 8120
A8.17《成公十七年經》
<pb:KR1e0001_tls_008-380a>¶

A8.17.1十有七年春，¶
衛北宮括帥師侵鄭。
<pb:KR1e0001_tls_008-381a>¶

A8.17.2夏，¶
公會尹子、¶
單子、¶
晉侯、¶
齊侯、¶
宋公、¶
衛侯、¶
曹伯、¶
邾人伐鄭。
<pb:KR1e0001_tls_008-382a>¶

A8.17.3六月乙酉，¶
同盟于柯陵。
<pb:KR1e0001_tls_008-383a>¶

A8.17.4秋，¶
公至自會。
<pb:KR1e0001_tls_008-384a>¶

A8.17.5齊高無咎出奔莒。
<pb:KR1e0001_tls_008-385a>¶

A8.17.6九月辛丑，¶
用郊。
<pb:KR1e0001_tls_008-386a>¶

A8.17.7晉侯使荀罃來乞師。
<pb:KR1e0001_tls_008-387a>¶

A8.17.8冬，¶
公會單子、¶
晉侯、¶
宋公、¶
衛侯、¶
曹伯、¶
齊人、¶
邾人伐鄭。
<pb:KR1e0001_tls_008-388a>¶

A8.17.9十有一月，¶
公至自伐鄭。
<pb:KR1e0001_tls_008-389a>¶

A8.17.10壬申，¶
公孫嬰齊卒于貍脤。
<pb:KR1e0001_tls_008-390a>¶

A8.17.11十有二月丁巳朔，¶
日有食之。
<pb:KR1e0001_tls_008-391a>¶

A8.17.12邾子貜且卒。
<pb:KR1e0001_tls_008-392a>¶

A8.17.13晉殺其大夫郤錡、¶
郤犨、¶
郤至。
<pb:KR1e0001_tls_008-393a>¶

A8.17.14楚人滅舒庸。
<pb:KR1e0001_tls_008-394a>¶

B8.17《成公十七年傳》
<pb:KR1e0001_tls_008-395a>¶

B8.17.1十七年春王正月，¶
鄭子駟侵晉虛、¶
滑。
衛北宮括救晉，¶
侵鄭，¶
至于高氏。¶

# src: ZUO Cheng 17.1.2 (574 B.C.); Ya2ng Bo2ju4n 897; Wa2ng Sho3uqia1n 727; tr. Legge: 403
# dating: 8120
夏五月，¶
鄭大子髡頑、¶
侯獳為質於楚，¶
楚公子成、¶
公子寅
戍鄭。<pb:KR1e0001_tls_008-396a>¶

# src: ZUO Cheng 17.2 (574 B.C.); Ya2ng Bo2ju4n 897; Wa2ng Sho3uqia1n 727; tr. Legge: 403
# dating: 8120
B8.17.2公會尹武公、¶單襄公及諸侯伐鄭，¶
自戲童至于曲洧。<pb:KR1e0001_tls_008-397a>¶

# src: ZUO Cheng 17.3 (574 B.C.); Ya2ng Bo2ju4n 897; Wa2ng Sho3uqia1n 727; tr. Legge: 403
# dating: 8120
B8.17.3晉范文子反自鄢陵，¶
使其祝宗祈死，¶
曰：¶
「君驕侈而克敵，¶
是天益其疾也，¶
難將作矣。¶
愛我者惟祝我，¶
使我速死，¶
無及於難，¶范氏之福也。」¶
六月戊辰，¶
士燮卒。<pb:KR1e0001_tls_008-398a>¶

# src: ZUO Cheng 17.4 (574 B.C.); Ya2ng Bo2ju4n 898; Wa2ng Sho3uqia1n 727; tr. Legge: 403
# dating: 8120
B8.17.4乙酉，¶
同盟于柯陵，¶
尋戚之盟也。<pb:KR1e0001_tls_008-399a>¶

# src: ZUO Cheng 17.5 (574 B.C.); Ya2ng Bo2ju4n 898; Wa2ng Sho3uqia1n 727; tr. Legge: 403
# dating: 8120
B8.17.5楚子重救鄭，¶
師于首止。¶
諸侯還。<pb:KR1e0001_tls_008-400a>¶

# src: ZUO Cheng 17.6.1 (574 B.C.); Ya2ng Bo2ju4n 898; Wa2ng Sho3uqia1n 728; tr. Legge: 403
# dating: 8120
B8.17.6齊慶克通于聲孟子，¶
與婦人蒙衣乘輦
而入于閎。¶
鮑牽見之，¶
以告國武子。¶
武子召慶克而謂之。¶
慶克久不出，¶
而告夫人曰：¶
「國子謫我。」¶
夫人怒。¶

# src: ZUO Cheng 17.6.2 (574 B.C.); Ya2ng Bo2ju4n 898; Wa2ng Sho3uqia1n 728; tr. Legge: 403
# dating: 8120
國子相靈公以會，¶
高、鮑處守。¶
及還，¶
將至，¶
閉門
而索客。¶
孟子訴之曰：¶
「高、¶
鮑將不納君，¶
而立公子角，¶
國子知之。」¶

# src: ZUO Cheng 17.6.3 (574 B.C.); Ya2ng Bo2ju4n 898; Wa2ng Sho3uqia1n 728; tr. Legge: 404
# dating: 8120
秋七月壬寅，¶
刖鮑牽
而逐高無咎。¶
無咎奔莒。¶
高弱以盧叛。¶
齊人來召鮑國
而立之。<pb:KR1e0001_tls_008-401a>¶

# src: ZUO Cheng 17.6.4 (574 B.C.); Ya2ng Bo2ju4n 898; Wa2ng Sho3uqia1n 728; tr. Legge: 404
# dating: 8120
初，¶
鮑國去鮑氏而來
為施孝叔臣。¶
施氏卜宰，¶
匡句須吉。¶
施氏之宰有百室之邑。¶
與匡句須邑，¶

# src: ZUO Cheng 17.6.5 (574 B.C.); Ya2ng Bo2ju4n 898; Wa2ng Sho3uqia1n 728; tr. Legge: 404
# dating: 8120
使為宰，¶
以讓鮑國而致邑焉。¶
施孝叔曰：¶
「子實吉。」¶
對曰：¶
「能與忠良，¶
吉孰大焉？」¶
鮑國相施氏忠，¶
故齊人取
以為鮑氏後。<pb:KR1e0001_tls_008-402a>¶

# src: ZUO Cheng 17.6.6 (574 B.C.); Ya2ng Bo2ju4n 899; Wa2ng Sho3uqia1n 728; tr. Legge: 404
# dating: 8120
仲尼曰：¶
「鮑莊子之知
不如葵，¶
葵猶能衛其足。」<pb:KR1e0001_tls_008-403a>¶

# src: ZUO Cheng 17.7 (574 B.C.); Ya2ng Bo2ju4n 899; Wa2ng Sho3uqia1n 728; tr. Legge: 404
# dating: 8120
B8.17.7冬，¶
諸侯伐鄭。¶
十月庚午，¶
圍鄭。¶
楚公子申救鄭，¶
師于汝上。¶
十一月，¶
諸侯還。<pb:KR1e0001_tls_008-404a>¶

# src: ZUO Cheng 17.8.1 (574 B.C.); Ya2ng Bo2ju4n 899; Wa2ng Sho3uqia1n 730; tr. Legge: 404
# dating: 8120
B8.17.8初，¶
聲伯夢涉洹，¶
或與己瓊瑰，¶食之，¶
泣而為瓊瑰，¶
盈其懷，¶
從而歌之曰：¶
「濟洹之水，¶
贈我以瓊瑰。¶
歸乎歸乎，¶
瓊瑰盈吾懷乎！」¶

# src: ZUO Cheng 17.8.2 (574 B.C.); Ya2ng Bo2ju4n 899; Wa2ng Sho3uqia1n 730; tr. Legge: 404
# dating: 8120
懼不敢占也。¶
還自鄭，¶
壬申，¶
至于貍脤而占之，¶
曰：¶
「余恐死，¶
故不敢占也。¶
今眾繁
而從余三年矣，¶
無傷也。」¶
言之
之莫而卒。<pb:KR1e0001_tls_008-405a>¶

# src: ZUO Cheng 17.9.1 (574 B.C.); Ya2ng Bo2ju4n 900; Wa2ng Sho3uqia1n 730; tr. Legge: 404
# dating: 8120
B8.17.9齊侯使崔杼
為大夫，¶
使慶克佐之，¶
帥師圍盧。¶
國佐從諸侯圍鄭，¶
以難請
而歸。¶
遂如盧師，¶
殺慶克，¶
以穀叛。¶

# src: ZUO Cheng 17.9.2 (574 B.C.); Ya2ng Bo2ju4n 900; Wa2ng Sho3uqia1n 730; tr. Legge: 404
# dating: 8120
齊侯與之盟于徐關
而復之。¶
十二月，¶
盧降。¶
使國勝告難于晉，¶
待命于清。<pb:KR1e0001_tls_008-406a>¶

# src: ZUO Cheng 17.10.1 (574 B.C.); Ya2ng Bo2ju4n 900; Wa2ng Sho3uqia1n 732; tr. Legge: 404
# dating: 8120
B8.17.10晉厲公侈，¶
多外嬖。¶
反自鄢陵，¶
欲盡去群大夫，¶
而立其左右。¶
胥童以胥克之廢也，¶
怨郤氏，¶
而嬖於厲公。¶
郤錡奪夷陽五田，¶

# src: ZUO Cheng 17.10.2 (574 B.C.); Ya2ng Bo2ju4n 900; Wa2ng Sho3uqia1n 732; tr. Legge: 405
# dating: 8120
五亦嬖於厲公。¶
郤犨與長魚矯爭田，¶
執而梏之，¶
與其父母妻子同一轅。¶
既，矯亦嬖於厲公。¶

# src: ZUO Cheng 17.10.3 (574 B.C.); Ya2ng Bo2ju4n 900; Wa2ng Sho3uqia1n 732; tr. Legge: 405
# dating: 8120
欒書怨郤至，¶
以其不從己
而敗楚師也，¶
欲廢之。¶
使楚公子茷
告公曰：¶
「此戰也，¶
郤至實召寡君，¶
以東師之未至也，¶
與軍帥之不具也，¶

# src: ZUO Cheng 17.10.4 (574 B.C.); Ya2ng Bo2ju4n 900; Wa2ng Sho3uqia1n 732; tr. Legge: 405
# dating: 8120
曰：¶
『此必敗，¶
吾因奉孫周
以事君。』」¶

# src: ZUO Cheng 17.10.5 (574 B.C.); Ya2ng Bo2ju4n 901; Wa2ng Sho3uqia1n 732; tr. Legge: 405
# dating: 8120
公告欒書。¶
書曰：¶
「其有焉。¶
不然，¶
豈其死之不恤，¶
而受敵使乎？¶
君盍嘗使諸周
而察之？」¶
郤至聘于周，¶
欒書使孫周見之。¶

# src: ZUO Cheng 17.10.6 (574 B.C.); Ya2ng Bo2ju4n 901; Wa2ng Sho3uqia1n 732; tr. Legge: 405
# dating: 8120
公使覘之，¶
信。
遂怨郤至。<pb:KR1e0001_tls_008-407a>¶
厲公田，¶
與婦人先殺而飲酒，¶
後使大夫殺。¶

# src: ZUO Cheng 17.10.7 (574 B.C.); Ya2ng Bo2ju4n 901; Wa2ng Sho3uqia1n 732; tr. Legge: 405
# dating: 8120
郤至奉豕，¶
寺人孟張奪之，¶
郤至射而殺之。¶
公曰：¶
「季子欺余！」<pb:KR1e0001_tls_008-408a>¶

# src: ZUO Cheng 17.10.8 (574 B.C.); Ya2ng Bo2ju4n 901; Wa2ng Sho3uqia1n 734; tr. Legge: 405
# dating: 8120
厲公將作難，¶
胥童曰：¶
「必先三郤。¶
族大
多怨。¶
去大族，¶
不逼；¶
敵多怨，¶
有庸。」¶

# src: ZUO Cheng 17.10.9 (574 B.C.); Ya2ng Bo2ju4n 901; Wa2ng Sho3uqia1n 734; tr. Legge: 405
# dating: 8120
公曰：¶
「然。」¶
郤氏聞之，¶
郤錡欲攻公，¶
曰：¶
「雖死，¶
君必危。」¶
郤至曰：¶

# src: ZUO Cheng 17.10.10 (574 B.C.); Ya2ng Bo2ju4n 901; Wa2ng Sho3uqia1n 734; tr. Legge: 405
# dating: 8120
「人所以立，¶
信、知、¶勇也。¶
信不叛君，¶
知不害民，¶
勇不作亂。¶
失茲三者，¶
其誰與我？¶
死而多怨，¶
將安用之？¶

# src: ZUO Cheng 17.10.11 (574 B.C.); Ya2ng Bo2ju4n 902; Wa2ng Sho3uqia1n 734; tr. Legge: 405
# dating: 8120
君實有臣而殺之，¶
其謂君何？¶
我之有罪，¶
吾死後矣。¶
若殺不辜，¶
將失其民，¶
欲安，¶
得乎？¶
待命而已。¶
受君之祿，¶
是以聚黨。¶
有黨而爭命，¶
罪孰大焉？」¶

# src: ZUO Cheng 17.10.12 (574 B.C.); Ya2ng Bo2ju4n 902; Wa2ng Sho3uqia1n 734; tr. Legge: 405
# dating: 8120
壬午，¶
胥童、¶
夷羊五帥甲八百
將攻郤氏，¶
長魚矯請無用眾，¶
公使清沸魋助之。¶

# src: ZUO Cheng 17.10.13 (574 B.C.); Ya2ng Bo2ju4n 902; Wa2ng Sho3uqia1n 735; tr. Legge: 405
# dating: 8120
抽戈結衽，¶
而偽訟者。¶
三郤將謀於榭，¶
矯以戈殺駒伯、¶
苦成叔於其位。¶
溫季曰：¶
「逃威也。」¶
遂趨。¶

# src: ZUO Cheng 17.10.14 (574 B.C.); Ya2ng Bo2ju4n 902; Wa2ng Sho3uqia1n 735; tr. Legge: 405
# dating: 8120
矯及諸其車，¶
以戈殺之。¶
皆尸諸朝。<pb:KR1e0001_tls_008-409a>¶
胥童以甲劫欒書、¶
中行偃於朝。¶
矯曰：¶
「不殺二子，¶
憂必及君。」¶

# src: ZUO Cheng 17.10.15 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
公曰：¶
「一朝而尸三卿，¶
余不忍益也。」¶
對曰：¶
「人將忍君。¶
臣聞亂在外為姦，¶
在內為軌。¶
御姦以德，¶
御軌以刑。¶

# src: ZUO Cheng 17.10.16 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
不施而殺，¶
不可謂德；¶
臣偪而不討，¶
不可謂刑。¶
德、刑不立，¶
姦、軌並至，¶
臣請行。」¶
遂出奔狄。¶

# src: ZUO Cheng 17.10.17 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
公使辭於二子曰：¶
「寡人有討於郤氏，¶
郤氏既伏其辜矣，¶
大夫無辱，¶
其復職位！」¶
皆再拜稽首曰：¶
「君討有罪，¶
而免臣於死，¶
君之惠也。¶
二臣雖死，¶
敢忘君德？」¶
乃皆歸。¶

# src: ZUO Cheng 17.10.18 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
公使胥童為卿。<pb:KR1e0001_tls_008-410a>¶
公遊于匠麗氏，¶
欒書、¶中行偃遂執公焉。¶

# src: ZUO Cheng 17.10.19 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
召士匄，¶
士匄辭。¶
召韓厥，¶
韓厥辭，¶
曰：¶
「昔吾畜於趙氏，¶
孟姬之讒，¶
吾能違兵。¶

# src: ZUO Cheng 17.10.20 (574 B.C.); Ya2ng Bo2ju4n 903; Wa2ng Sho3uqia1n 735; tr. Legge: 405
# dating: 8120
古人有言曰：¶
『殺老牛莫之敢尸。』¶
而況君乎？¶
二三子不能事君，¶
焉用厥也？」<pb:KR1e0001_tls_008-411a>¶

# src: ZUO Cheng 17.11 (574 B.C.); Ya2ng Bo2ju4n 903; Wa2ng Sho3uqia1n 738; tr. Legge: 406
# dating: 8120
B8.17.11舒庸人以楚師之敗也，¶
道吳人圍巢，¶
伐駕，¶
圍釐、¶虺，
遂恃吳而不設備。¶
楚公子橐師襲舒庸，¶
滅之。<pb:KR1e0001_tls_008-412a>¶

# src: ZUO Cheng 17.12 (574 B.C.); Ya2ng Bo2ju4n 904; Wa2ng Sho3uqia1n 738; tr. Legge: 406
# dating: 8120
B8.17.12閏月乙卯晦，¶
欒書、¶中行偃殺胥童。¶
民不與郤氏，¶
胥童道君為亂，¶
故皆書曰¶
「晉殺其大夫」。<pb:KR1e0001_tls_008-413a>¶

# src: ZUO Cheng 18.1.1 (573 B.C.); Ya2ng Bo2ju4n 906; Wa2ng Sho3uqia1n 738; tr. Legge: 409
# dating: 8120
A8.18《成公十八年經》
<pb:KR1e0001_tls_008-414a>¶

A8.18.1十有八年春，¶
王正月，¶
晉殺其大夫胥童。
<pb:KR1e0001_tls_008-415a>¶

A8.18.2庚申，¶
晉弒其君州蒲。
<pb:KR1e0001_tls_008-416a>¶

A8.18.3齊殺其大夫國佐。
<pb:KR1e0001_tls_008-417a>¶

A8.18.4公如晉。
<pb:KR1e0001_tls_008-418a>¶

A8.18.5夏，¶
楚子、¶
鄭伯伐宋。¶
宋魚石復入于彭城。
<pb:KR1e0001_tls_008-419a>¶

A8.18.6公至自晉。
<pb:KR1e0001_tls_008-420a>¶

A8.18.7晉侯使士匄來聘。
<pb:KR1e0001_tls_008-421a>¶

A8.18.8秋，¶
杞伯來朝。
<pb:KR1e0001_tls_008-422a>¶

A8.18.9八月，¶
邾子來朝。
<pb:KR1e0001_tls_008-423a>¶

A8.18.10築鹿囿。
<pb:KR1e0001_tls_008-424a>¶

A8.18.11己丑，¶
公薨于路寢。
<pb:KR1e0001_tls_008-425a>¶

A8.18.12冬，¶
楚人、¶
鄭人侵宋。
<pb:KR1e0001_tls_008-426a>¶

A8.18.13晉侯使士魴來乞師。
<pb:KR1e0001_tls_008-427a>¶

A8.18.14十有二月，¶
仲孫蔑會晉侯、¶
宋公、¶
衛侯、¶
邾子、¶
齊崔杼同盟于虛朾。
<pb:KR1e0001_tls_008-428a>¶

A8.18.15丁未，¶
葬我君成公。
<pb:KR1e0001_tls_008-429a>¶

B8.18《成公十八年傳》
<pb:KR1e0001_tls_008-430a>¶

B8.18.1十八年春，¶
王正月庚申，¶
晉欒書、¶中行偃使程滑
弒厲公，¶
葬之于翼東門之外，¶
以車一乘。¶
使荀罃、¶土魴逆周子于京師
而立之，¶
生十四年矣。¶
大夫逆于清原。¶
周子曰：¶

# src: ZUO Cheng 18.1.2 (573 B.C.); Ya2ng Bo2ju4n 907; Wa2ng Sho3uqia1n 739; tr. Legge: 409
# dating: 8120
「孤始願不及此，¶
雖及此，¶
豈非天乎！¶
抑人之求君，¶
使出命也。¶
立而不從，¶
將安用君？¶
二三子用我今日，¶
否亦今日。¶
共而從君，¶
神之所福也。」¶

# src: ZUO Cheng 18.1.3 (573 B.C.); Ya2ng Bo2ju4n 907; Wa2ng Sho3uqia1n 739; tr. Legge: 409
# dating: 8120
對曰：¶
「群臣之願也，¶
敢不唯命是聽。」¶
庚午，¶
盟而入，¶
館于伯子同氏。¶
辛巳，¶朝于武宮。¶
逐不臣者七人。¶
周子有兄而無慧，¶
不能辨菽麥，¶
故不可立。<pb:KR1e0001_tls_008-431a>¶

# src: ZUO Cheng 18.2.1 (573 B.C.); Ya2ng Bo2ju4n 907; Wa2ng Sho3uqia1n 739; tr. Legge: 409
# dating: 8120
B8.18.2齊為慶氏之難故，¶
甲申晦，¶
齊侯使士華免
以戈殺國佐
于內宮之朝。¶
師逃于夫人之宮。¶
書曰¶
「齊殺其大夫國佐」，¶
棄命、¶
專殺、¶
以穀叛故也。¶

# src: ZUO Cheng 18.2.2 (573 B.C.); Ya2ng Bo2ju4n 908; Wa2ng Sho3uqia1n 739; tr. Legge: 409
# dating: 8120
使清人殺國勝。¶
國弱來奔。¶
王湫奔萊。¶
慶封為大夫，¶
慶佐為司寇。¶
既，
齊侯反國弱，¶
使嗣國氏，¶
禮也。<pb:KR1e0001_tls_008-432a>¶

# src: ZUO Cheng 18.3.1 (573 B.C.); Ya2ng Bo2ju4n 908; Wa2ng Sho3uqia1n 741; tr. Legge: 409
# dating: 8120
B8.18.3二月乙酉朔，¶
晉侯悼公即位于朝。¶
始命百官，¶
施舍、¶已責，¶
逮鰥寡，¶
振廢滯，¶
匡乏困，¶
救災患，¶
禁淫慝，¶
薄賦斂，¶
宥罪戾，¶
欲無犯時。¶
使魏相、士魴、魏頡、¶
趙武為卿；¶
荀家、¶荀會、¶欒黶、¶韓無忌
為公族大夫，¶
使訓卿之子弟
共儉孝弟。¶

# src: ZUO Cheng 18.3.3 (573 B.C.); Ya2ng Bo2ju4n 909; Wa2ng Sho3uqia1n 741; tr. Legge: 409
# dating: 8120
使士渥濁為大傅，¶
使脩范武子之法；¶
右行辛為司空，¶
使脩士蒍之法。¶
弁糾御戎，¶
校正屬焉，¶
使訓諸御知義。¶
荀賓為右，¶
司士屬焉，¶
使訓勇力之士時使。¶

# src: ZUO Cheng 18.3.4 (573 B.C.); Ya2ng Bo2ju4n 909; Wa2ng Sho3uqia1n 741; tr. Legge: 410
# dating: 8120
卿無共御，¶
立軍尉以攝之。¶
祁奚為中軍尉，¶
羊舌職佐之；¶
魏絳為司馬，¶
張老為候奄。¶

# src: ZUO Cheng 18.3.5 (573 B.C.); Ya2ng Bo2ju4n 910; Wa2ng Sho3uqia1n 741; tr. Legge: 410
# dating: 8120
鐸遏寇為上軍尉，¶
籍偃為之司馬，¶
使訓卒、¶乘，
親以聽命。¶
程鄭為乘馬御，¶
六騶屬焉，¶
使訓群騶知禮。¶
凡六官之長，¶
皆民譽也。¶

# src: ZUO Cheng 18.3.6 (573 B.C.); Ya2ng Bo2ju4n 911; Wa2ng Sho3uqia1n 741; tr. Legge: 410
# dating: 8120
舉不失職，¶
官不易方，¶
爵不踰德，¶
師不陵正，¶
旅不偪師，¶
民無謗言，¶
所以復霸也。<pb:KR1e0001_tls_008-433a>¶

# src: ZUO Cheng 18.4 (573 B.C.); Ya2ng Bo2ju4n 911; Wa2ng Sho3uqia1n 741; tr. Legge: 410
# dating: 8120
B8.18.4公如晉，¶
朝嗣君也。<pb:KR1e0001_tls_008-434a>¶

# src: ZUO Cheng 18.5.1 (573 B.C.); Ya2ng Bo2ju4n 911; Wa2ng Sho3uqia1n 741; tr. Legge: 410
# dating: 8120
B8.18.5夏六月，¶
鄭伯侵宋，¶
及曹門外。¶
遂會楚子伐宋，¶
取朝郟。¶
楚子辛、¶鄭皇辰
侵城郜，¶
取幽丘。¶

# src: ZUO Cheng 18.5.2 (573 B.C.); Ya2ng Bo2ju4n 911; Wa2ng Sho3uqia1n 741; tr. Legge: 410
# dating: 8120
同伐彭城，¶
納宋魚石、¶向為人、¶
鱗朱、¶向帶、¶
魚府焉，¶
以三百乘戍之而還。¶
書曰¶「復入」。¶

# src: ZUO Cheng 18.5.3 (573 B.C.); Ya2ng Bo2ju4n 911; Wa2ng Sho3uqia1n 741; tr. Legge: 410
# dating: 8120
凡去其國，¶
國逆而立之，¶
曰¶
「入」；¶
復其位，¶
曰¶
「復歸」；¶
諸侯納之，¶
曰¶
「歸」；¶
以惡曰¶「復入」。¶

# src: ZUO Cheng 18.5.4 (573 B.C.); Ya2ng Bo2ju4n 912; Wa2ng Sho3uqia1n 741; tr. Legge: 410
# dating: 8120
宋人患之。¶
西鉏吾曰：¶
「何也？¶
若楚人與吾同惡，¶
以德於我，¶
吾固事之也，¶
不敢貳矣。¶
大國無厭，¶
鄙我猶憾。¶

# src: ZUO Cheng 18.5.5 (573 B.C.); Ya2ng Bo2ju4n 912; Wa2ng Sho3uqia1n 741; tr. Legge: 410
# dating: 8120
不然，¶
而收吾憎，¶
使贊其政，¶
以間吾釁，¶
亦吾患也。¶

# src: ZUO Cheng 18.5.6 (573 B.C.); Ya2ng Bo2ju4n 912; Wa2ng Sho3uqia1n 741; tr. Legge: 410
# dating: 8120
今將崇諸侯之姦
而披其地，¶
以塞夷庚。¶
逞姦而攜服，¶
毒諸侯
而懼吳、¶
晉，
吾庸多矣，¶
非吾憂也。¶
且事晉何為？¶
晉必恤之。」<pb:KR1e0001_tls_008-435a>¶

# src: ZUO Cheng 18.6 (573 B.C.); Ya2ng Bo2ju4n 912; Wa2ng Sho3uqia1n 746; tr. Legge: 410
# dating: 8120
B8.18.6公至自晉。¶
晉范宣子來聘，¶
且拜朝也。¶
君子謂晉於是乎有禮。<pb:KR1e0001_tls_008-436a>¶

# src: ZUO Cheng 18.7 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.7秋，¶
杞桓公來朝，¶
勞公，¶
且問晉故。¶
公以晉君語之。¶
杞伯於是驟朝于晉
而請為昏。<pb:KR1e0001_tls_008-437a>¶

# src: ZUO Cheng 18.8 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.8七月，¶
宋老佐、¶
華喜圍彭城，¶
老佐卒焉。<pb:KR1e0001_tls_008-438a>¶

# src: ZUO Cheng 18.9 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.9八月，¶
邾宣公來朝，¶
即位而來見也。<pb:KR1e0001_tls_008-439a>¶

# src: ZUO Cheng 18.10 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.10築鹿囿，¶
書
不時也。<pb:KR1e0001_tls_008-440a>¶

# src: ZUO Cheng 18.11 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.11己丑，¶
公薨于路寢，¶
言道也。<pb:KR1e0001_tls_008-441a>¶

# src: ZUO Cheng 18.12.1 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.12冬十一月，¶
楚子重救彭城，¶
伐宋。¶
宋華元如晉告急。¶
韓獻子為政，¶
曰：¶
「欲求得人，¶
必先勤之。¶
成霸、¶安疆，¶
自宋始矣。」¶

# src: ZUO Cheng 18.12.2 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
晉侯師于台谷
以救宋。¶
遇楚師于靡角之谷，¶
楚師還。<pb:KR1e0001_tls_008-442a>¶

# src: ZUO Cheng 18.13.1(573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
B8.18.13晉士魴來乞師。¶
季文子問師數於臧武仲，¶
對曰：¶
「伐鄭之役，¶
知伯實來，¶
下軍之佐也。¶
今彘季亦佐下軍，¶
如伐鄭可也。¶

# src: ZUO Cheng 18.13.2 (573 B.C.); Ya2ng Bo2ju4n 913; Wa2ng Sho3uqia1n 746; tr. Legge: 410
# dating: 8120
事大國，¶
無失班爵而加敬焉，¶
禮也。」¶
從之。<pb:KR1e0001_tls_008-443a>¶

# src: ZUO Cheng 18.14 (573 B.C.); Ya2ng Bo2ju4n 914; Wa2ng Sho3uqia1n 746; tr. Legge: 410
# dating: 8120
B8.18.14十二月，¶
孟獻子會于虛朾，¶
謀救宋也。¶
宋人辭諸侯
而請師以圍彭城。¶
孟獻子請于諸侯
而先歸會葬。<pb:KR1e0001_tls_008-444a>¶

# src: ZUO Cheng 18.15 (573 B.C.); Ya2ng Bo2ju4n 914; Wa2ng Sho3uqia1n 746; tr. Legge: 410
# dating: 8120
B8.18.15丁未，¶
葬我君成公。¶書順也。

