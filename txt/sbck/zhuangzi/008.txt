南華眞經卷第四¶
　　　　　　郭象子玄註　陸德明音義¶
莊子外篇駢拇第八(○音義曰舉/事以名篇)¶
駢拇枝指出乎性哉而侈於德附贅縣疣出¶
乎形哉而侈於性(夫長者不爲有餘短者不/爲不足此則駢贅皆出於)¶
(形性非假物也然駢與不駢其於各足而此/獨駢枝則於衆以爲多故曰侈耳而惑者或)¶
(云非性因欲割而棄之是道有所不存德有/所不載而人有棄財物有棄用也豈是至治)¶
(之意哉夫物有小大能有少多所大即駢所/多即贅駢贅之分物皆有之若莫之任是都)¶
<pb:KR5c0051_SBCK_004-1b>¶
(棄萬物之性也○駢歲田反廣雅云並也李/云併也拇音母足大指也司馬云駢拇謂足)¶
(拇指連第二指也崔云諸指連大指也枝指/如字三蒼云枝指手有六指也崔云音岐謂)¶
(指有⬤也侈昌是反徐處䜴反郭云多貌司/馬云溢也崔云過也德崔云德猶容也贅章)¶
(銳反廣雅云疣也釋名云橫生一肉属著體/也一云瘤結也縣音玄疣音⬤而侈於性司)¶
(馬云性人之本體也駢拇枝指附贅縣疣此/四者各出於形性而非形性之正於衆人爲)¶
(侈耳於形爲侈於性爲多故在手爲莫用之/肉於足爲無施之指也王云性者受生之質)¶
(德者全生之本駢指受生而有不可多於德/贅疣形後而生不可多於性此四者以况才)¶
(智德行夫音符發句之端於此治直吏反/分扶問反後可以意求有之之或作定)多¶
<pb:KR5c0051_SBCK_004-2a>¶
方乎仁義而用之者列於五藏哉而非道德¶
之正也(夫與物冥者無多也故多方於仁義/者雖列於五藏然自一家之正耳未)¶
(能與物無方而各正性命故曰非道德之正/夫方之少多天下未之有限然少多之差各)¶
(有定分豪芒之降即不可以相⬤故各守其/方則少多無不自得而或者聞多之不足以)¶
(正少因欲棄多而任少是舉天下而棄之不/亦妄乎○五藏才浪反後皆同黃帝素問云)¶
(肝心脾肺/腎爲五藏)是故駢於足者連無用之肉也枝¶
於手者樹無用之指也(直自性命不得不然/非以有用故然也)¶
多方駢枝於五藏之情者淫僻於仁義之行¶
<pb:KR5c0051_SBCK_004-2b>¶
(五藏之情直自多方耳而少者橫復尚之以/至⬤僻而失至當於體中也○僻本又作辟)¶
(匹亦反徐敷赤反註及篇未同於仁義之行/下孟反崔云駢枝贅疣雖非性之正亦出於)¶
(形不可去也五藏之情雖非道德之正亦列/於性不可治也今設仁義之教以治五藏之)¶
(情猶削駢枝贅疣也旣傷自然之理更益其/疾也復扶又反徐篇末注皆同當丁浪反後)¶
(皆放/此)而多方於聦明之用也(聦明之用各有/本分故多方不)¶
(爲有餘少方不爲不足然情欲之所蕩未嘗/不賤少而貴多也見夫可貴而矯以尚之則)¶
(自多於本用而困其自然之性若乃忘其所/貴而保其素分則與性無多而異方倶全矣)¶
是故駢於明者亂五色淫文章青黃黼黻之¶
<pb:KR5c0051_SBCK_004-3a>¶
煌煌非乎而離朱是巳多於聦者亂五聲淫¶
六律金石絲竹黃鐘大吕之聲非乎而師曠¶
是巳(夫有耳目者未甞以慕聾盲自困也所/困常在於希離慕曠則離曠雖性聦明)¶
(乃是亂耳目之主也○黼黻音甫下音弗周/禮云白與黒謂之黼黒與青謂之黻煌煌音)¶
(皇廣雅云光光也向崔本作䪄向云馬氏音/煌毛詩傳云皇皇猶煌煌也煌又音晃非乎)¶
(向云非乎言是也離朱司馬云黃帝時人百/歩見秋豪之末一云見千里針鋒孟子作離)¶
(婁是巳向云猶是也五聲本亦作五音師曠/司馬云⬤賢大夫也善音律能致⬤神史記)¶
(云兾州南和/人生而無目)枝於仁者擢德塞性以⬤名聲¶
<pb:KR5c0051_SBCK_004-3b>¶
使天下簧鼔以奉不及之法非乎而曾史是¶
巳(夫曾史性長於仁耳而性不長者橫復慕/之慕之而仁仁巳僞矣天下未嘗慕桀跖)¶
(而必慕曾史則曾史之簧鼔天下使失其眞/性甚於桀跖也○擢音濯司馬云㧞也○簧)¶
(音黃鼔謂笙簧也鼔動也曾史曾參史/鰌也曾參行仁史鰌行義跖之石反)駢於¶
辯者纍瓦結繩⬤句遊心於堅白同異之間¶
而敝跬譽無用之言非乎而楊墨是已(夫騁/其奇)¶
(辯致其危辭者未豐容思於檮杌之口而必/競辨於楊墨之間則楊墨乃亂羣言之主也)¶
(○纍劣彼反瓦危委反向同崔如字一云瓦/當作丸結繩李云言小辯危辭若結繩之纍)¶
<pb:KR5c0051_SBCK_004-4a>¶
(瓦也崔云聚無用之語如瓦之纍繩之結也/⬤七亂反爾雅云微也一云藏也句紀具反)¶
(司馬云⬤句謂邪⬤微隱穿鑿文句也一音/鉤敝本又作蹩徐音婢郭父結反李歩計反)¶
(司馬云罷也跬徐丘婢反郭音屑向崔本作/䞨向丘氏反云近也司馬同李却垂反一音)¶
(敝跬分外用力之貌譽音于楊墨崔李云/楊朱墨翟也思息嗣反檮徒刀反杌音兀)故¶
此皆多駢旁枝之道非天下之至正也(此數/字皆)¶
(師其天性直自多駢旁枝各自是一家之正/耳然以一正萬則萬不正矣故至正者不以)¶
(巳正天下使天下各得其正而/巳○數色主反下文此數音同)彼正正者不¶
失其性命之情(物名任性乃正正也自此/已下觀之至正可見矣)故¶
<pb:KR5c0051_SBCK_004-4b>¶
# SB1_0535-081.png
# page missing
<pb:KR5c0051_SBCK_004-4b>¶
(之情性但當任之耳○/意如字下同亦作醫)彼仁人何其多憂也¶
(恐仁義非人情而憂/之者眞可謂多憂也)且夫駢於拇者决之則¶
泣枝於手者齕之則啼二者或有餘於數或¶
不足於數其於憂一也(謂之不足故泣而决/之以爲有餘故啼而)¶
(齕之夫如此舉羣品萬殊無釋憂之地矣唯/各安其天性不决駢而齕枝則曲成而無傷)¶
(又何憂哉○齕李音紇齒斷也徐胡/切反郭胡突反啼音提○崔本作諦)今世之¶
仁人蒿目而憂世之患(兼愛之迹可尚則天/下之目亂矣以可尚)¶
(之迹蒿令有患而遂憂之此爲䧟人於難而/後拯之也然今世正謂此爲仁也○蒿目好)¶
<pb:KR5c0051_SBCK_004-5a>¶
(羔反司馬云亂也李云蒿目决性之貌○/令力呈反下同難乃旦反拯拯救之拯)不¶
仁之人决性命之情而饕貴富(夫貴富所以/可饕由有蒿)¶
(之者也若乃無可尚之迹則人安其分將量/力受任豈有决巳效彼以饕竊非望哉○饕)¶
(吐刀反杜預注左/傳云貪財曰饕)故意仁義其非人情乎自¶
三代以下者天下何其囂囂也(夫仁義自是/人情也而三)¶
(代以下橫共囂囂棄情逐迹如將不及不亦/多憂乎○囂囂許橋反又五羔反字林云聲)¶
(也崔云憂/世之貌)且夫待鉤繩規矩而正者是削其¶
性也待繩約膠⬤而固者是侵其德也屈折¶
<pb:KR5c0051_SBCK_004-5b>¶
禮樂呴俞仁義以慰天下之心者此失其常¶
然也天下有常然常然者曲者不以鉤直者¶
不以繩圓者不以規方者不以矩附離不以¶
膠⬤約束不以纆索故天下誘然皆生而不¶
知其所以生同焉皆得而不知其所以得(夫/物)¶
(有常然任而不⬤則泯然自得而不自覺也/○屈崔本作詘折之⬤反謂屈折支體爲禮)¶
(樂也呴况於反李况付反本又作傴於禹反/俞音⬤李音喻本又作呴音詡謂呴喻顔色)¶
(爲仁義之貌纆音墨廣雅/云索也索悉各反下同)故古今不二不可¶
<pb:KR5c0051_SBCK_004-6a>¶
虧也(同物故與物/無二而常全)則仁義又奚連連如膠漆¶
纆索而遊乎道德之間爲哉(任道而得則抱/朴獨往連連假)¶
(物無爲其間也○連連司馬/云謂連續仁義遊道德間也)使天下惑也(仁/義)¶
(連連秪足以惑物使䘮其眞○/秪音支䘮息浪反下巳䘮同)夫小惑易方¶
大惑易性(夫東西易方於體未虧矜仁尚義/失其常然以之死地乃大惑也)¶
何以知其然邪自虞氏招仁義以撓天下也¶
天下莫不奔命於仁義(夫與物無傷者非爲/仁也而仁迹行焉令)¶
(萬理皆當者非爲義也而義功見焉故當而/無傷者非仁義之招也然而天下奔馳弃我)¶
<pb:KR5c0051_SBCK_004-6b>¶
(殉彼以失其常然故亂心不由於醜而⬤在/美色撓世不出於惡而⬤由仁義則仁義者)¶
(撓天下之具也○撓而小反郭呼堯反又/許羔反廣雅云亂也又奴⬤反見賢遍反)是¶
非以仁義易其性與(雖虞氏無易之情而天/下之性固以異矣○與)¶
(音餘此可以意/消息後皆倣此)故嘗試論之自三代以下者¶
天下莫不以物易其性矣(自三代以上實有/無爲之迹無爲之)¶
(迹亦有爲者之所上也尚之則失其自然之/素故雖聖人有不得巳或以槃夷之事易垂)¶
(拱之性而况悠悠者哉○三代夏殷周也上/時掌反槃夷並如字謂創傷也依字應作瘢)¶
(痍)小人則以身殉利士則以身殉名大夫則¶
<pb:KR5c0051_SBCK_004-7a>¶
以身殉家聖人則以身殉天下(夫鶉居而鷇/食鳥行而無)¶
(章者何惜而不殉哉故與世常冥唯變所適/其迹則殉世之迹也所遇者或時有槃夷秃)¶
(脛之變其迹則傷性之迹也然而雖揮斥入/極而神氣無變手足槃夷而居形者不擾則)¶
(奚殉哉無狥也故乃不殉其所殉而迹與世/同殉也○殉辭俊反徐辭倫反司馬云營也)¶
(崔云殺身從之曰殉鶉音純又音敦/鷇口豆反秃吐木反揮音輝斥音赤)故此數¶
子者事業不同名聲異號其於傷性以身爲¶
殉一也臧與榖二人相與牧羊而倶亡其羊¶
問臧奚事則挾筴讀書問榖奚事則博塞以¶
<pb:KR5c0051_SBCK_004-7b>¶
遊二人者事業不同其於亡羊均也伯夷死¶
名於首陽之下盗跖死利於東陵之上二人¶
者所死不同其於殘生傷性均也奚必伯夷¶
之是而盗跖之非乎(天下之所惜者生也今/殉之太甚俱殘其生則)¶
(所殉是非不足復論○臧作郞反崔云好書/曰臧方言云齊之北鄙燕之北郟凡民男而)¶
(婿婢謂之臧女而婦奴謂之⬤張揖云婿婢/之子謂之臧婦奴之子謂之⬤榖如字爾雅)¶
(云善也崔本作榖云孺子曰谷牧牧養之牧/挾音協筴字又作策⬤革反李云竹簡也古)¶
(以冩書長二尺四寸博塞悉代反塞博之⬤/也漢書云吾丘壽王以善格五待詔謂博塞)¶
<pb:KR5c0051_SBCK_004-8a>¶
(也首陽山名在河東蒲坂縣死謂餓而死東/陵李云謂泰山也一云陵名今名東平陵屬)¶
(濟南/郡)天下盡殉也彼其所殉仁義也則俗謂¶
之君子其所殉貨財也則俗謂之小人其殉¶
一也則有君子焉有小人焉若其殘生損性¶
則盗跖亦伯夷已又惡取君子小人於其間¶
哉(天下皆以不殘爲善今均於殘生則雖所/殉不同不足復計也夫生奚爲殘性奚爲)¶
(易哉皆由乎尚無爲之迹也若知迹之由乎/無爲而成則絶尚去甚而反冥我極矣堯桀)¶
(將均於自得君子小人奚辨哉○惡音烏/君子小人於其間崔本無小人於三字)且¶
<pb:KR5c0051_SBCK_004-8b>¶
夫屬其性乎仁義者雖通如曾史非吾所謂¶
臧也(以此係彼爲屬屬性於仁殉仁者耳故/不善也○屬郭時欲反謂係屬也徐音)¶
(燭謂屬著/也下皆同)屬其性於五味雖通如俞兒非吾¶
所謂臧也(率性通味乃善○雖通如楊墨一/本無此句俞兒音榆李武榆反司)¶
(馬云古之善識味人也崔云尸子曰膳俞兒/和之以薑桂爲人主上食淮南云俞兒狄牙)¶
(嘗淄澠之水而別之一云俞兒黃帝時人狄/牙則易牙齊桓公時識味人也一云俞兒亦)¶
(齊人淮南子一本作/申兒疑申當作⬤)屬其性乎五聲雖通如¶
師曠非吾所謂聦也屬其性乎五色雖通如¶
<pb:KR5c0051_SBCK_004-9a>¶
離朱非吾所謂明也(不付之於我而屬之於/彼則雖通之如彼而我)¶
(已䘮矣故各任其耳目之用/而不係於離曠乃聦明也)吾所謂臧非仁¶
義之謂也臧於其德而已矣(善於自得/忘仁而仁)吾所¶
謂臧者非所謂仁義之謂也任其性命之情¶
而已矣(謂仁義爲善則損身以殉之此於性/命還自不仁也身且不仁其如人何)¶
(故任其性命乃能及人及人而不累於已彼/我同於自得斯可謂善也○累劣僞反後皆)¶
(放/此)吾所謂聦者非謂其聞彼也自聞而已矣¶
吾所謂明者非謂其見彼也自見而已矣(夫/絶)¶
<pb:KR5c0051_SBCK_004-9b>¶
(離棄曠自任聞見則萬/方之聦明莫不皆全也)夫不自見而見彼不¶
自得而得彼者是得人之得而不自得其得¶
者也適人之適而不自適其適者也(此舎已/效人者)¶
(也雖效之若人而巳/已亡矣○舍音捨)夫適人之適而不自適¶
其適雖盗踞與伯夷是同爲淫僻也(苟以失/性爲淫)¶
(僻則雖所失之⬤/異其於失之一也)余愧乎道德是以上不敢¶
爲仁義之操而下不敢爲淫僻之行也(愧道/德之)¶
(不爲謝冥復之無迹故絶操行忘名利從容/吹累遺我忘彼若斯而巳矣○槐崔本作䁛)¶
<pb:KR5c0051_SBCK_004-10a>¶
(云聭愧同行下孟反注同復音服從/七容反吹如字又昌僞反字亦作)¶