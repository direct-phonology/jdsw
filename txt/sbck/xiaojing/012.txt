廣要道章第十二¶
子曰敎民親愛莫善於孝敎民禮順莫善於¶
悌(言敎人親愛禮順/無加於孝悌也)移風易俗莫善於樂(風/俗)¶
(移易先入樂聲變隨人心正由君德/正之與變因樂而彰故曰莫善於樂)安上治¶
民莫善於禮(禮所以正君臣父子之別明男/女長幼之序故可以安上化下)¶
(也)禮者敬而巳矣(敬者禮/之本也)故敬其父則子恱¶
<pb:KR1f0002_SBCK_001-10b>¶
敬其兄則弟恱敬其君則臣恱敬一人而千¶
萬人恱(居上敬下盡得/懽心故曰恱也)所敬者寡而恱者衆¶
此之謂要道也¶
