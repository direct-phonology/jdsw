諸侯章第三¶
<pb:KR1f0002_SBCK_001-2b>¶
在上不驕髙而不危(諸侯列國之君貴在人/上可謂髙矣而能不驕)¶
(則免/危也)制節謹度滿而不溢(費用約儉謂之制/節愼行禮法謂之)¶
(謹度無禮爲驕奢/泰爲溢○溢音逸)髙而不危所以長守貴也¶
滿而不溢所以長守富也富貴不離其身然¶
後能保其社稷而和其民人(列國皆有社稷/其君主而祭之)¶
(言富貴常在其身則長爲社稷之/主而人自和平也○離力智反)蓋諸侯之¶
孝也詩云戰戰兢兢如臨深淵如履薄冰(戰/戰)¶
(恐懼兢兢戒愼臨深恐墜履薄恐陷/義取爲君恒須戒愼○兢居陵反)¶
<pb:KR1f0002_SBCK_001-3a>¶
