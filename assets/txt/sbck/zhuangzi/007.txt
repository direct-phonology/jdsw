莊子內篇應帝王第七(夫無心而任乎自化/者應爲帝王也○音)¶
(義曰崔云行不言之教使天下/自以爲牛馬應爲帝王者也)¶
<pb:KR5c0051_SBCK_003-30a>¶
齧缺問於王倪四問而四不知齧缺因躍而¶
大喜行以告蒲衣子蒲衣子曰而乃今知之¶
乎有虞氏不及泰氏(夫有虞氏之與泰氏皆/世事之迹耳非所以迹)¶
(也所以迹者無迹也世孰名之哉未之甞名/何勝⬤之有邪然無迹者乗羣變履萬世世)¶
(有夷險故迹有不及也○齧五結反缺丘恱/反倪五兮反四問而四不知向云事在齊物)¶
(論中蒲衣子尸子云蒲衣八歲舜讓以天下/崔云即⬤衣王倪之師也淮南子曰齧缺問)¶
(道於⬤衣泰氏司馬云上古帝王也崔云/帝王也李云大庭氏又云無名之君也)有¶
虞氏其猶藏仁以要人亦得人矣而未始出¶
<pb:KR5c0051_SBCK_003-30b>¶
於非人(夫以所好爲是人所惡爲非人者唯/以是非爲域者也夫能出於非人之)¶
(域者必入於無非人之竟矣故無得無失無/可無不可豈直藏仁而要人也○藏仁才剛)¶
(反崔云懷仁心以結人也本亦作藏作剛反/善也簡文云要一遥反註同好呼報反惡烏)¶
(路反之/竟音境)泰氏其卧徐徐其覺于于一以已爲¶
馬一以巳爲牛(夫如是又奚是人非人之有/哉斯可謂出於非人之域○)¶
(徐徐如字崔本作祛祛覺古孝反于于如字/司馬云徐徐安穩貌于于無所知貌簡文云)¶
(徐徐于于/寐之狀也)其知情信(任其自知/故情信)其德甚眞(任/其)¶
(自得故/無僞)而未始入於非人(不入乎是非之域/所以絶於有虞之)¶
<pb:KR5c0051_SBCK_003-31a>¶
(世)肩吾見狂接輿狂接輿曰日中始何以語¶
女肩吾曰告我君人者以已出經式義度人¶
孰敢不聽而化諸接輿曰是欺德也(以巳制/物則物)¶
(失其眞○日人實反中音仲亦如字始李云/日中始人姓名賢者也崔本無日字云中始)¶
(賢人也語魚據反女音汝後皆同出經絶句/司馬云出行也經常也崔云出典法也式義)¶
(度人絶句式法也崔云式用也用仁/義以法度人也欺簡文云欺妄也)其於治¶
天下也猶渉海鑿河而使蚉⬤山也(夫寄當/於萬物)¶
(則無事而自成以一身制天下則功莫就而/任不勝也○鑿在洛反下同郭粗鶴反河李)¶
<pb:KR5c0051_SBCK_003-31b>¶
(云渉海必䧟波鑿河無成也/蚉音文本亦作蟁同勝音升)夫聖人之治也¶
治外乎(全其性分/之內而已)正而後行(各正/性命)⬤乎能其¶
事者而已矣(不爲其所不能○⬤苦學反/李云堅貌崔本作橐音託)且¶
鳥高飛以避矰弋之害鼷䑕深穴乎神丘之¶
下以避重鑿之患(禽獸猶各有以自存故常/王任之而不爲則自成也)¶
(○矰則能反李云罔也/害崔本作菑鼷音兮)而曾二蟲之無知(言/汝)¶
(曾不如此二蟲之/各存而不待教乎)天根遊於殷陽至蓼水之¶
上適遭無名人而問焉曰請問爲天下無名¶
<pb:KR5c0051_SBCK_003-32a>¶
人曰去汝鄙人也何問之不預也(問爲天下/則非起於)¶
(大⬤止於玄冥也○天根崔云人姓名也遊/於殷陽李云殷山名陽山之陽崔云殷陽地)¶
(名司馬云殷衆也言向南遊也或作殷湯蓼/音了李云水名也不豫司馬云嫌不漸豫太)¶
(倉卒也簡文云/豫恱也大音泰)予方將與造物者爲人(任人/之自)¶
(爲)厭則又乗夫莽⬤之鳥以出六極之外而¶
遊無何有之鄕以處壙埌之野(莽⬤羣碎之/謂耳乗羣碎)¶
(馳萬物故能出處常通而無狹滯之地○夫/音符莽莫蕩反崔本作猛⬤妙小反莽⬤輕)¶
(虚之狀也崔云猛⬤之鳥首也取其行而無/迹壙徐苦廣反埌徐力黨反李音浪壙埌無)¶
<pb:KR5c0051_SBCK_003-32b>¶
(滯爲名也崔云猶/曠蕩也挾戸夾反)汝又何帠以治天下感予¶
之心爲(言皆放之自得之場則不治而自治/也○帠徐音藝又魚例反司馬云法)¶
(也一本作/牛世反崔本/作爲治直吏反下文同)又復問無名人曰¶
汝遊心於淡(任其性而無所飾焉則淡矣○/復扶又反淡徒暫反徐大敢反)¶
合氣於漠(漠然静於性而/止○漠音莫)順物自然而無容¶
私焉而天下治矣(任性自生公也心欲益之/私也容私果不足以生生)¶
(而順公/乃全也)陽子居見老聃曰有人於此嚮疾疆¶
梁物徹䟽明學道不勌如是者可比明王乎¶
<pb:KR5c0051_SBCK_003-33a>¶
老聃曰是於聖人也胥易技係勞形⬤心者¶
也(言此功夫容身不得不足以此聖王楊子/居李云居名也子男子通稱嚮許亮反李)¶
(云許兩反疾強梁崔云所在疾強梁之人也/李云敏疾如嚮也簡文云如嚮應聲之疾故)¶
(是強梁之貌物徹䟽明司馬云物事也徹通/也事能通而開明也崔云無物不逹無物不)¶
(明勌其眷反胥如字司馬云䟽也簡文云相/也易音亦崔以豉反相輕易也簡文同技徐)¶
(其綺反簡文云藝也係如字崔本作/繫或云作繫簡文云音繫⬤勑律反)且也虎¶
豹之文來田猨狙之便執⬤之狗來藉如是¶
者可比明王乎(此皆以其文章技能係累其/身非渉虚以御乎無方也來)¶
<pb:KR5c0051_SBCK_003-33b>¶
(田李云虎豹以皮有文章見獵也田獵也猨/音⬤狙七餘反便毗肩反舊扶靣反⬤音來)¶
(李音狸崔云旄牛也藉司馬云藉/繩也由捷見結縳也崔云藉繫也)陽子居蹵¶
然曰敢問明王之治老聃曰明王之治功蓋¶
天下而似不自已(天下若無明王則莫能自/得今之自得實明王之功)¶
(也然功在無爲而還任天下天下皆得自任/故似非明王之功○蹵然子六反改容之貌)¶
(冶直吏/反下同)化貸萬物而民弗恃(夫明王皆就足/物性故人人皆)¶
(云我自爾而莫知恃頼/於明王○頼吐代反)有莫舉名使物自喜¶
(雖有蓋天下之功而不舉以爲/已名故物皆自以爲得而喜)立乎不測(居/變)¶
<pb:KR5c0051_SBCK_003-34a>¶
(化之⬤日/新而無方)而遊於無有者也(與萬物爲體則/所遊者虚也不)¶
(能⬤物則迕物不/睱何睱遊虚哉)鄭有神巫曰季咸知人之¶
死生存亡禍福壽夭期以歲月旬日若神鄭¶
人見之皆弃而走(不憙自聞死日也○神巫/曰季咸李云女曰巫男曰)¶
(覡季咸名不/憙許忌反)列子見之而心醉歸以告壺子¶
曰始吾以夫子之道爲至矣則又有至焉者¶
矣(謂季咸之至又過於夫子○心醉向云迷/感於其道也壺子司馬云名林鄭人列子)¶
(師)壺子曰吾與汝旣其文未旣其實而固得¶
<pb:KR5c0051_SBCK_003-34b>¶
道與衆雌而無雄而又奚⬤焉(言列子之未/懷道也○旣)¶
(其文李云旣盡也與音餘衆雌而無雄而又/奚夘焉司馬云言汝受訓未熟故未成若衆)¶
(雌無雄則/無⬤也)而以道與世亢必信夫故使人得¶
而相汝(未懷道則有心有心而亢其一方以/必信於世故可得而相之○亢苦浪)¶
(反必信崔力純反/相息亮反注下同)嘗試與來以予示之明日¶
列子與之見壺子出而謂列子曰嘻子之先¶
生死矣弗活矣不以旬數矣吾見怪焉見濕¶
⬤焉列子入泣涕沾⬤以告壺子壼子曰鄕¶
<pb:KR5c0051_SBCK_003-35a>¶
吾示之以地文萌乎不震不正(萌然不動亦/不自正與枯)¶
(木同其不華濕⬤均於寂魄此乃至人無感/之時也夫至人其動也天其静也地其行也)¶
(水流其止也淵黙淵黙之與水流天行之與/地止其於不爲而自爾一也今季咸見其尸)¶
(居而坐忘即謂之將死覩其神動而天隨因/謂之有生誠應不以心而理自玄符與變化)¶
(升降而以世爲量然後足爲物主而順時無/極故非相者所測耳此應帝王之大意也○)¶
(示之本亦作視崔云示視之也嘻徐音熈郭/許意反數所主反鄕許亮反本作曏亦作向)¶
(同崔本作康云向也地文與士同也崔云文/猶理也不震不正並如字崔本作不誫不止)¶
(云如動不動也應/應對之應後同)是殆見吾杜德機也(德機/不發)¶
<pb:KR5c0051_SBCK_003-35b>¶
(曰杜吾杜德機崔/云塞吾德之機)嘗又與來明日又與之見¶
壺子出而謂列子曰幸矣子之先生遇我也¶
有瘳矣全然有生矣吾見其杜權矣(權機也/今乃自)¶
(覺昨日之所見見其杜權/故謂之將死○瘳丑留反)列子入以吿壺子¶
壺子曰鄕吾示之以天壤(天壤之中覆載之/功見矣比之地文)¶
(不猶⬤乎此應感/之容也見賢遍反)名實不入(任自然而覆載/則天機玄應而)¶
(名利之飾/皆爲弃物)而機發於踵(常在極/上起)是殆見吾善¶
者機也(機發而善於/彼彼乃見之)甞又與來明日又與之¶
<pb:KR5c0051_SBCK_003-36a>¶
見壺子出而謂列子曰子之先生不齊吾無¶
得而相焉試齊且復相之列子入以告壺子¶
壺子曰吾鄕示之以太沖莫勝(居太沖之極/浩然泊心而)¶
(玄同萬方故勝⬤莫得措其間也○齊側皆/反本又作齊下同復扶又反泊白博反又音)¶
(魄晉七赦反/字又作措同)是殆見吾衡氣機也(無往不平/混然一之)¶
(以管闚天者莫見其涯/故似不齊○闚去規反)鯢桓之審爲淵止水¶
之審爲淵流水之審爲淵淵有九名此處三¶
焉(淵者静黙之謂耳夫水常無心委順外物/故雖流之與止鯢桓之與龍躍常淵然自)¶
<pb:KR5c0051_SBCK_003-36b>¶
(若未始失其静黙也夫至人用之則行捨之/則止行止雖異而玄黙一焉故略舉三異以)¶
(明之雖波流九變治亂紛如居其極者常淡/然自得泊乎忘爲也鯢五兮反桓司馬云鯢)¶
(桓二魚名也簡文云鯢鯨魚也桓盤桓也崔/本作鯢拒云魚所處之方穴也又云拒或作)¶
(桓審郭如字簡文云處也司馬云審當爲蟠/蟠聚也崔本作畨云回流所鍾之域也淵有)¶
(九名淮南子云有九琁之淵/許愼注云至深也治直吏反)嘗又與來明日¶
又與之見壺子立未定自失而走壺子曰追¶
之列子追之不及反以報壺子曰已滅矣已¶
矢矣吾弗及已壺子曰鄕吾示之以未始出¶
<pb:KR5c0051_SBCK_003-37a>¶
吾宗(雖變化無常深根寧極也○失而/走如字徐音逸㓕崔云㓕不見也)吾與¶
之虚而委蛇(無心而隨物化○委於危反/蛇以支反委蛇至順之貌)不¶
知其誰何(汎然無/所係也)因以爲弟靡因以爲波流¶
故逃也(變化頽靡世事波流無往而不因也/夫至人一耳然應世變而時動故相)¶
(者無所措其目自失而走此明應帝王者無/方也○爲弟徐音頽文回反靡弟靡不窮之)¶
(貌崔云猶遜伏也波流如字/崔本作波隨云常隨從之)然後列子自以¶
爲未始學而歸三年不出爲其妻爨食豕如¶
食人(忘貴賤也○爲于僞反/爨七判反食音嗣下同)於事無與親(唯/所)¶
<pb:KR5c0051_SBCK_003-37b>¶
(遇/耳)雕⬤復朴(去華取實○⬤竹/角反復符六反)塊然獨以其¶
形立(外飾去也○塊徐/苦怪反又苦對反)紛而封哉(雖動而眞/不散也○)¶
(紛芳云反崔云亂貌封崔/本作戎云封戎散亂也)一以是終(使物各/自終)¶
無爲名尸(因物則物各/自當其名也)無爲謀府(使物各/自謀也)無¶
爲事任(付物使/各自任)無爲知主(無心則物各自主/其知也○知音智)¶
(註/同)體盡無窮(因天下之自爲故/馳萬物而無窮)而遊無朕(任/物)¶
(故無迹○朕直/忍反崔云兆也)盡其所受乎天(足則/止也)而無見¶
得(見得則/不知止)亦虚而已(不虚則不/能任羣實)至人之用心¶
<pb:KR5c0051_SBCK_003-38a>¶
若鏡(鑒物而/無情)不將不逆應而不藏(來即應去/即止○藏)¶
(如字本/又作臧)故能勝物而不傷(物來即鑒鑒不以/心故雖天下之廣)¶
(而無勞/神之累)南海之帝爲儵北海之帝爲忽中央¶
之帝爲渾沌儵與忽時相與遇於渾沌之地¶
渾沌待之甚善儵與忽謀報渾沌之德曰人¶
皆有七竅以視聽食息此獨無有嘗試鑿之¶
日鑿一竅七日而渾沌死(爲者敗之○儵音/叔李云喻有象也)¶
(忽李云喻無形也渾胡本反沌徒本反崔云/渾沌無孔竅也李云清濁未分也此喻自然)¶
<pb:KR5c0051_SBCK_003-38b>¶
(簡文云儵忽取神速爲名渾沌以合和爲貌/神速譬有爲合和譬無爲竅苦呌反⬤文云)¶
(孔也七日而渾沌死崔云/言不順自然強開耳目也)¶
南華眞經卷第三¶