南華眞經卷第三¶
　　　　　　郭象子玄註　陸德　音義¶
莊子內篇大宗師第六(雖夫地之大萬物之/富其所宗而師者無)¶
(心也○音義曰崔云遺/形忘生當大宗此法也)¶
知天之所爲知人之所爲者至矣(知天人之/所爲者皆)¶
(自然也則內放其身而外冥於/物與衆玄同任之而無不至也)知天之所爲¶
者天而生也(天者自然之謂也夫爲爲者不/能爲而爲自爲耳爲知者不能)¶
(知而知自知耳自知耳不知也不知也則知/出於不知矣自爲耳不爲也不爲也則爲出)¶
<pb:KR5c0051_SBCK_003-1b>¶
(於不爲矣爲出於不爲故以不爲爲主知出/於不知故以不知爲宗是故眞人遺知而知)¶
(不爲而爲自然而生坐忘而得故知稱絶而/爲名去也○天而生向崔本作失而生稱尺)¶
(證/反)知人之所爲者以其知之所知以養其知¶
之所不知終其天年而不中道夭者是知之¶
盛也(人之生也形雖七尺而五常必具故雖/區區之身乃舉天地以奉之故天地萬)¶
(物凡所有者不可一日而相無也一物不具/則生者無由得生一理不至則天年無縁得)¶
(終然身之所有者知或不知也理之所存者/爲或不爲也故知之所知者寡而身之所有)¶
(者衆爲之所爲者少而理之所存者愽在上/者莫能器之而求其備焉人之所知不必同)¶
<pb:KR5c0051_SBCK_003-2a>¶
# SB1_0535-004.png
# page missing
<pb:KR5c0051_SBCK_003-3a>¶
# SB1_0535-005.png
# page missing
<pb:KR5c0051_SBCK_003-4a>¶
(自全非畏死也故眞人陸行而非避濡也逺/火而非逃熱也無過而非措當也故雖不以)¶
(熱爲熱而未嘗赴火不以濡爲濡未甞蹈水/不以死爲死未甞䘮生故夫生者豈生之而)¶
(生哉成者豈成之而成哉故任之而無不至/者眞人也豈有槩意於所遇哉○慄音栗濡)¶
(而朱反假更百反至也/逺于阮反槩古愛反)古之眞人其寢不夢¶
(無意/想也)其覺無憂(當所遇而安也/○覺古孝反)其食不甘(理/當)¶
(食/耳)其息深深眞人之息以踵(乃在根本中來/○深深李云內)¶
(息之貌踵章勇反王穆夜/云起息於踵遍體而深)衆人之息以喉屈¶
服者其嗌言若哇(氣不平暢○喉向云喘悸/之息以喉爲節言情欲奔)¶
<pb:KR5c0051_SBCK_003-4b>¶
(競所致嗌音益郭音厄厄咽喉也哇獲媧反/徐胡卦反又音絓崔一音於佳反結也言咽)¶
(喉之氣結礙不通/也簡文云哇嘔也)其⬤欲深者其天機淺(深/根)¶
(寧極然後反一無/欲○⬤市志反)古之眞人不知⬤生不知¶
惡死(與化爲體○⬤/音恱惡烏路反)其出不訢其入不距(泰/然)¶
(而任之○訢音欣又音祈距本又作拒/音巨李云欣出則營生距入則惡死)翛然¶
而往翛然而來而已矣(⬤之至理故往來而/不難○翛然音蕭本)¶
(又作儵徐音叔郭與久反李音悠向云翛然/自然無心而自爾之謂郭崔云往來不難之)¶
(貌司馬云儵/疾貌李同)不忘其所始不求其所終(終始/變化)¶
<pb:KR5c0051_SBCK_003-5a>¶
(皆忘之矣豈直逆忘其生而猶復探/求死意也○復扶又反下非復同也)受而喜¶
之(不問所受者何物/遇之而無不適也)忘而復之(復之不由/於識乃至)是¶
之謂不以心⬤道不以人⬤天是之謂眞人¶
(人生而静天之性也感物而動性之欲也物/之感人無窮人之逐欲無節則天理烕矣眞)¶
(人知用心則背道助天則傷生故不爲也○/⬤徐以全反郭作揖一入反崔云或作楫所)¶
(以行舟也/背音佩)若然者其心志(所居而/安爲志)其容寂(雖/行)¶
(而無傷於静○容寂/本亦作家崔本作宗)其顙䪻(頯大朴之貌○/顙息黨反崔云)¶
(⬤也䪻徐去⬤反郭苦對反李音⬤一音逹/權也王云質朴無飾也向本作䫥云䫥然大)¶
<pb:KR5c0051_SBCK_003-5b>¶
(朴貌廣雅云/大也五罪反)凄然似秋(殺物非爲威也/○凄七西反)煖¶
然似春(生物非爲仁也○/煖音暄徐况晚反)喜怒通四時(夫體/道合)¶
(變者與寒暑同其温嚴而未嘗有心也然/有温嚴之貌生殺之節故⬤名於喜怒)與¶
物有宜而莫知其極(無心於物故不奪物宜/無物不宜故莫知其極)¶
故聖人之用兵也亡國而不失人心利澤施¶
乎萬世不爲愛人(因人心之所欲亡而亡之/故不失人心也夫白日登)¶
(天六合倶照非愛人而照之也故聖人之在/天下煖焉若陽春之自和故澤者不謝凄乎)¶
(若秋霜之自降故彫落者不怨○亡國/而不失人心崔云亡敵國而得其人心)故樂¶
<pb:KR5c0051_SBCK_003-6a>¶
通物非聖人也(夫聖人無樂也直/莫之塞而物自通)有親非仁¶
也(至仁無親任/理而自存)天時非賢也(時之者未若⬤/時而自合之賢)¶
(也)利害不通非君子也(不能一是非之塗而/就利違害則傷德而)¶
(累當/矣)行名失已非士也(善爲士者遺名而自/得故名當其實而福)¶
(應其身○應/應對之應)亡身不眞非役人也(自失其性/而矯以從)¶
(物受役多矣/安能役人)若狐不偕務光伯夷叔齊箕子¶
胥餘紀他申徒狄是役人之役適人之適而¶
不自適其適者也(斯皆舎已殉人徇彼傷我/也○狐不階司馬云古賢)¶
<pb:KR5c0051_SBCK_003-6b>¶
(人也務光皇甫謐云黃帝時人其長七寸伯/夷叔齊孤竹君之二子箕子胥餘司馬云胥)¶
(餘箕子名也見尸子崔同又云尸子曰箕子/胥餘⬤身爲厲⬤髮徉彺或云尸子曰比干)¶
(也胥餘其名他徒何反申徒狄殷時人⬤/石自沈於河崔本作同俱也舎音捨下同)古¶
之眞人其狀義而不朋(與物同宜/而非朋黨)若不足而¶
不承(冲虚無餘如若不足也下之而無不上/若不足而不承也○承如字李云迎也)¶
(又音拯上/時掌反)與乎其觚而不堅也(常遊於獨而/非固守○與)¶
(如字又音豫同云疑貌觚音⬤王/云觚特立不倚也崔云觚稜也)張乎其虚¶
而不華也(曠然無懷/乃至於實)邴邴乎其似喜乎(至人/無喜)¶
<pb:KR5c0051_SBCK_003-7a>¶
(暢然和適故似喜也○邴邴徐音丙/郭甫杏反向云喜貌簡文云明貌)崔乎其¶
不得巳乎(動静行止常居必然之極○崔于/罪反徐息罪反郭旦雷反向云動)¶
(貌簡文/云速貌)滀乎進我色也(不以物傷巳也○傗/本又作滀勑六反司)¶
(馬不色憤起貌王云冨/有德充也簡文云聚也)與乎止我德也(無所/趨也)¶
厲乎其似世乎(至人無厲與世同行故若厲/也○厲如字崔本作廣云苞)¶
(羅者/廣也)謷乎其未可制也(高放而自得○謷五/羔反徐五到反司馬)¶
(云志逺貌王云/高邁於俗也)連乎其似好閉也(緜邈深逺/莫見其門)¶
(○連如字李云連緜長貌雀云/寒連也音輦好呼報反下皆同)悗乎⬤其言¶
<pb:KR5c0051_SBCK_003-7b>¶
也(不識不知而天機自發故悗然也○悗亡/本反字或作免李云無匹貌王云廢忘也)¶
(崔云婉/順也)以刑爲體(刑者治之體非我/爲○治直吏反)以禮爲¶
翼(禮者世之所以/自行耳非我制)以知爲時(知自時之/動非我唱)以德¶
爲循(德者自彼所循非我作/○循本亦作修兩得)以刑爲體者綽¶
乎其殺也(任治之自殺故雖殺而寛/○綽昌略反崔本作淖)以禮爲¶
翼者所以行於世也(順世之所行/故無不行)以知爲時¶
者不得已於事也(夫高下相受不可逆之流/也小大相羣不得巳之勢)¶
(也曠然無情羣知之府也承百流之會居師/人之極者奚爲哉任時世之知委必然之事)¶
<pb:KR5c0051_SBCK_003-8a>¶
# SB1_0535-014.png
# page missing
<pb:KR5c0051_SBCK_003-9a>¶
其不一與人爲徒(彼彼而我/我者人也)天與人不相勝¶
也是之謂眞人(夫眞人同天人齊萬致萬致/不相非天人不相勝故曠然)¶
(無不一冥然無不/在而玄同彼我也)死生命也其有夜旦之常¶
天也(其有晝夜之常天之道也故知死生者/命之極非⬤然也若夜旦耳奚所係哉)¶
(○旦如字崔/本作但音担)人之有所不得與皆物之情也¶
(夫眞人在晝得晝在夜得夜以死生爲晝夜/豈有所不得乎人之有所不得而憂娛在懷)¶
(皆物情耳/非理也)彼特以天爲父而身猶愛之而況¶
其卓乎(卓者獨化之謂也夫相因之功莫若/獨化之至也故人之所因者天也天)¶
<pb:KR5c0051_SBCK_003-9b>¶
(之所生者獨化也人皆以天爲父故晝夜之/變寒暑之節猶不敢惡隨天安之况乎卓爾)¶
(獨化至於玄冥之竟又安得而不任之哉旣/任之則死生變化唯命之從也○淖中至反)¶
(惡烏路反/竟音境)人特以有君爲愈乎巳而身猶死¶
之而況其眞乎(夫眞者不假於物而自然也/夫自然之不可避豈直君命)¶
(而已/哉)泉涸魚相與處於陸相呴以濕相濡以¶
沫不如相⬤於江湖(與其不足而相愛豈若/有餘而相⬤○涸戸各)¶
(反郭戸格反爾雅云愼也呴况于况付二反/濡本又作濡音儒或一音如戌反沬音末⬤)¶
(音亾/下同)而其譽堯而非桀也不如兩⬤而化其¶
<pb:KR5c0051_SBCK_003-10a>¶
道(夫非譽皆生於不足故至足者忘善惡遺/死生與變化爲一曠然無不適矣又安知)¶
(堯桀之所在邪/○譽音餘注同)夫大塊載我以形勞我以生¶
佚我以老息我以死(夫形生老死皆我也故/形爲我載生爲我勞老)¶
(爲我佚死爲我息四者雖變未始非我我奚/惜哉○塊苦怪反又苦對反徐胡罪反佚音)¶
(逸)故善吾生者乃所以善吾死也(死與生皆/命也無善)¶
(則巳有善則生不獨善也故若/以吾生爲善乎則吾死亦善也)夫藏舟於壑¶
藏山於澤謂之固矣(方言生死變化之不可/逃故先舉固逃之極然)¶
(然後明之以必變之符將任/化而無係也○壑火各反)然而夜半有力¶
<pb:KR5c0051_SBCK_003-10b>¶
者⬤之而走昧者不知也(夫無力之力莫大/於變化者也故乃)¶
(掲天地以趍新⬤山嶽以舍故故不暫停忽/已渉新則天地萬物無時而不移也世皆新)¶
(矣而日以爲故舟日易矣而視之若舊山日/更矣而視之若前今交一臂而失之皆在冥)¶
(中去矣故向者之我非復今我也我與今倶/往豈常守故哉而世莫之覺不謂今之所遇)¶
(可係而在豈不昧哉/○掲其列其謁二反)藏小大有宜猶有所遯¶
(不知與化爲體而思藏之使不化則雖至深/至固各得其所宜而無以禁其日變也故夫)¶
(藏而有之者不能止其遯也/無藏而任化者變不能變也)若夫藏天下於¶
天下而不得所遯是恒物之大情也(無所藏/而都任)¶
<pb:KR5c0051_SBCK_003-11a>¶
(之則與物無不冥與化無不一故無外無內/無死無生體天地而合變化索所遯而不得)¶
(矣此乃常存之大情非/一曲之小意索所百反)特犯人之形而猶喜¶
之若人之形者萬化而未始有極也(人形乃/是萬化)¶
(之一遇耳未獨喜也無極之中所遇者皆若/人耳豈特人形可喜而餘物無樂邪○樂音)¶
(洛下及/注同)其爲樂可勝計邪(本非人而化爲人/化爲人失於故矣)¶
(失故而喜喜所遇也變化無窮何所不/遇所遇而樂樂豈有極乎○勝音升)故聖¶
人將遊於物之所不得遯而皆存(夫聖人遊/於變化之)¶
(途放於日新之流萬物萬化亦與之萬化化/者無拯亦與之無拯誰得遯之哉夫於生爲)¶
<pb:KR5c0051_SBCK_003-11b>¶
(亡而於死爲存於死爲/存則何時而非存哉)善天善老善始善終¶
人猶效之(此自均於百年之內不善少而否/老禾能體變化齊死生也然其平)¶
(粹猶足以師人也○善夭崔本作狡同古卯/反本又作天於表反簡文於橋反云異也少)¶
(詩照反否音鄙本/亦作鄙粹雖遂反)又況萬物之所係而一化¶
之所待乎(此玄同萬物而與化爲體故其/爲天下之所宗也不亦宜乎)夫¶
道有情有信無爲無形(有無情之情故無爲/也有常無之信故無)¶
(形/也)可傳而不可受(故今傳而宅之莫能受而/有之○傳直專反注同)¶
可得而不可見(咸得自容而/莫見其狀)自本自根未有¶
<pb:KR5c0051_SBCK_003-12a>¶
天地自古以固存(明無不待/有而無也)神⬤神帝生天¶
生地(無也豈能生神哉不神⬤帝而⬤帝自/神斯乃不神之神也不生天地而天地)¶
(自生斯乃不生之生也故夫人之果不足以/神而不神則神矣功何足有事何足恃哉)¶
在太極之先而不爲高在六極之下而不爲¶
深先天地生而不爲久長於上古而不老(言/道)¶
(之無所不在也故在高爲無高在深爲無深/在久爲無久在老爲無老無所不在而所在)¶
(皆無也且上下無不格者不得以高卑稱也/内外無不至者不得以表裏名也與化俱移)¶
(者不得言久也終始常無者不可謂老也○/大音泰之先一本作先之崔本同先天悉薦)¶
<pb:KR5c0051_SBCK_003-12b>¶
(反長丁丈反/稱尺證反)狶韋氏得之以挈天地伏戲得¶
之以襲氣母維斗得之終古不忒日月得之¶
終古不息堪坏得之以襲崐崘馮夷得之以¶
遊大川肩吾得之以處大山黃帝得之以登¶
雲天顓頊得之以處玄宫禺強得之立乎北¶
極西王母得之坐乎少廣莫知其始莫知其¶
終彭祖得之上及有虞下及五伯傳⬤得之¶
以相武丁奄有天下乗東維騎箕尾而比於¶
<pb:KR5c0051_SBCK_003-13a>¶
列星(道無能也此言得之於道乃所以明其/自得耳自得耳道不能使之得也我之)¶
(未得又不能爲得也然則凡得之者外不資/於道內不由於已掘然自得而獨化也夫生)¶
(之難也猶獨化而自得之矣旣得其生又何/患於生之不得而爲之哉故爲生果不足以)¶
(全生以其生之不由於已爲也而爲之則傷/其眞生也○狶韋氏許豈反郭禇伊反李音)¶
(豕司馬云上古帝王名挈徐苦結反郭苦係/反司馬云要也得天地要也崔云成也伏戲)¶
(音羲崔本作伏戲氏襲氣母司馬襲入也氣/母兀氣之母也崔云取元氣之本維斗李云)¶
(北斗所以爲天之綱維終古崔云終古久也/鄭玄注周禮云終古猶言常也忒它得反差)¶
(也崔本作代堪坏徐扶眉反郭孚坏反崔作/邳司馬云堪坏神名人靣獸形淮南作欽⬤)¶
<pb:KR5c0051_SBCK_003-13b>¶
(崐崘崐或作岷同音昆下力門反崐崘山名/馮夷司馬云清泠傅曰華隂僮鄕隄伯人也)¶
(服八石得水仙是爲河伯一云以八月庚子/浴於河而溺死一云渡河溺死大川河也崔)¶
(本作泰川肩吾司馬云山神不死至孔子時/大山泰又如字黃帝崔云得道而上天也顓)¶
(音專頊許玉反玄宫李云顓頊帝高陽氏玄/宫北方宫也月令曰其帝顓頊其神玄冥禺)¶
(強音虞郭語龍反司馬云山海經曰北海之/渚有神人靣鳥身珥兩青蛇踐兩赤蛇名禺)¶
(強崔云大荒經曰北海之神名曰禺強靈⬤/爲之使歸藏曰昔穆王子筮卦於禺強案海)¶
(外經云北方禺強黒身手足乗兩龍郭璞以/爲水神人靣鳥身簡文云北海神也一名禺)¶
(京是黃帝之孫也西王母山海經云狀如人/狗尾逢頭戴勝善哨居洵水之涯漢武內傳)¶
<pb:KR5c0051_SBCK_003-14a>¶
(云西王母與上元夫人降帝美容貌神仙人/也少廣司馬云穴名崔云山名或西方空界)¶
(之名彭祖解見逍遙篇崔云壽七百歲或以/爲仙不死相息亮反武丁至列星司馬云傅)¶
(⬤殷相也武丁殷王高宗也東維箕斗之間/天漢津之東維也星經曰一星在尾上言其)¶
(乗東維騎箕尾之間也崔云傳⬤死其精神/乗東維託龍角乃列⬤今尾上有傳⬤星崔)¶
(本此下更有其生無父母死登遐三年而形/遯此言神之無能名者也凢二十二字掘其)¶
(勿/反)南伯子葵問乎女偊曰子之年長矣而色¶
若孺子何也曰吾聞道矣(聞道則任其自生/故氣色全也○葵)¶
(李云葵當作綦聲之誤也偊徐音禹李音矩/一云是婦人也長丁丈反孺本亦作儒如喻)¶
<pb:KR5c0051_SBCK_003-14b>¶
(反李云/弱子也)南伯子葵曰道可得學邪曰惡惡可¶
子非其人也夫⬤梁倚有聖人之才而無聖¶
人之道我有聖人之道而無聖人之才吾欲¶
以教之庶幾其果爲聖人乎不然以聖人之¶
道告聖人之才亦易矣吾猶守而告之參日¶
而後能外天下(外猶遺也○惡惡並音鳥下/烏乎同⬤梁倚魚綺反又其)¶
(綺反李云⬤梁姓倚/名易以䜴反參音三)已外天矣吾又守之七¶
日而後外物(物者朝夕所/須切巳難忘)已外物矣吾又守¶
<pb:KR5c0051_SBCK_003-15a>¶
之九日而後能外生(都遺/也)已外生矣而後能¶
朝徹(遺生則不惡死不惡死故所遇即安豁/然無滯見機而作斯朝徹也○朝如字)¶
(李除遥反下同徹如字郭司馬云朝旦也徹/逹妙之道李云夫能洞照不崇朝而逺徹也)¶
(惡烏路反下/同豁喚活反)朝徹而後能見獨(當所遇而安/之忘先後之)¶
(所接斯見/獨者也)見獨而後能無古今(與獨/倶往)無古今¶
而後能入於不死不生(夫係生故有死惡死/故有生是以無係無)¶
(惡然後能/無死無生)殺生者不死生生者不生其爲物¶
無不將也(任其自將故無不將○殺生者不/死李云殺猶亡也亡生者不死崔)¶
<pb:KR5c0051_SBCK_003-15b>¶
(云除其營生爲殺生生生者不生李云/矜生者不生也崔云常營其生爲生生)無不¶
迎也(任其自迎/故無不迎)無不毀也(任其自毀/故無不毀)無不成¶
也(任其自成/故無不成)其名爲攖寧(夫與物冥者物縈/亦縈而未始不寧)¶
(也○攖郭音縈徐於營反李/於⬤反崔云有所繫著也)攖寧也者攖而¶
後成者也(物縈而獨不縈則敗矣故/縈而任之則莫不曲成矣)南伯子¶
葵曰子獨惡乎聞之曰聞諸副墨之子副墨¶
之子聞諸洛誦之孫洛誦之孫聞之瞻明瞻¶
明聞之聶許聶許聞之需役需役聞之於謳¶
<pb:KR5c0051_SBCK_003-16a>¶
於謳聞之玄冥(玄冥者所以名無而非無○/副墨李云可以副貳玄墨也)¶
(崔云此巳下皆古人姓名或寓之耳無其人/洛誦李云誦通也苞洛無所不通也瞻明音)¶
(占李云神明洞徹也聶許徐乃攝反李云許/與也攝而保之無所施與也需役徐音須李)¶
(音儒云儒弱爲役也王云需待也役亭毒也/於音烏又如字謳徐烏侯反李香于反云謳)¶
(煦也欲化之貌王云謳歌謡也玄冥李云強/名曰玄視之冥然向郭云所名無而非無也)¶
玄冥聞之參寥(夫階名以至無者必得無於/名表故雖玄冥猶未極而又)¶
(推寄於參寥亦玄之又玄也○參七南反寥/徐力彫反李云參高也高邈寥曠不可名也)¶
參寥聞之疑始(夫自然之理有積習而成者/蓋階近以至逺研粗以至精)¶
<pb:KR5c0051_SBCK_003-16b>¶
(故乃七重而後無之名九重而後疑無是始/也○疑始李云又疑無是始則始非無名也)¶
(粗七胡反重/直龍反下同)子祀子輿子犂子來四人相與¶
語曰孰能以無爲首以生爲脊以死爲尻孰¶
知死生存亡之一體者吾與之友矣四人相¶
視而⬤莫逆於心遂相與爲友俄而子輿有¶
病子祀往問之曰偉哉夫造物者將以予爲¶
此拘拘也曲僂發背上有五管頥隱於齊肩¶
高於頂句贅指天隂陽之氣有沴(沴陵亂也/○子祀崔)¶
<pb:KR5c0051_SBCK_003-17a>¶
(云淮南作子水作年五十四而病傴僂子輿/本又作與音餘犂禮兮反尻苦羔反偉韋⬤)¶
(反向云美也崔云自此至鑑干井皆子祀自/⬤病狀也拘拘郭音駒司馬云體拘挛也王)¶
(云不伸也僂徐力主反頂本亦作項崔本作/缸音項句倶對反徐古侯反贅徐之稅反指)¶
(天李云句贅項推也其形似贅言其上向也/沴音麗徐又待顯反郭奴結反云陵亂也李)¶
(同崔本作/洗云滿也)其心間而無事(不以爲患○間音/閑崔以其心属上)¶
(句)跰⬤而鑑于井曰嗟乎夫造物者又將以¶
予爲此拘拘也(夫任自然之變者無差也與/物嗟耳○跰⬤歩田反下悉)¶
(田反崔本作邊鮮司馬云病不能行故跰/⬤也鑑古暫反曰嗟乎崔云此子輿辭)子¶
<pb:KR5c0051_SBCK_003-17b>¶
祀曰女惡之乎曰亡予何惡浸假而化予之¶
左臂以爲雞予因以求時夜浸假而化予之¶
右臂以爲彈予因以求鴞炙浸假而予之尻¶
以爲輪以神爲馬予因而乗之豈更駕哉(浸/漸)¶
(也夫體化合變則無往而不因無因而不可/也○女惡音汝下同下烏路反亡如字絶句)¶
(予何惡烏路反下及注間一音如字讀則連/亡字爲句浸子鴆反向云漸也以求時夜一)¶
(本無求字彈徒旦反/鴞于嬌反炙章夜反)且夫得者時也(當所遇/之時世)¶
(謂之/得)失者順也(時不暫停順往/而去世謂之失)安時而處順¶
<pb:KR5c0051_SBCK_003-18a>¶
哀樂不能入也此古之所謂縣解也而不能¶
自解者物有結之(一不能自解則衆物其結/之矣故能解則無所不解)¶
(則無所而解也○樂音洛縣音玄解/音解下及注同向云縣解無所係也)且夫物¶
不勝天久矣吾又何惡焉(天不能無晝夜我/安能無死生而惡)¶
(之/哉)俄而子來有病喘喘然將死其妻子環而¶
泣之犁往問之曰叱避無怛化(夫死生猶寤/寐耳於理當)¶
(寐不願人驚之將化而叱無爲怛之也○喘/喘川轉反又尺軟反崔本作惴惴環如字徐)¶
(音患李云繞也叱昌失反怛才逹反崔本作/靼音怛案怛驚也鄭玄注周禮考工記不能)¶
<pb:KR5c0051_SBCK_003-18b>¶
(驚怛/是也)倚其戸與之語曰偉哉造化又將奚以¶
汝爲將奚以汝適以汝爲䑕肝乎以汝爲蟲¶
臂乎子來曰父母於子東西南北唯命之從¶
隂陽於人不翅於父母(自古或有能違父母/之命者未有能違隂)¶
(陽之變而距晝夜之節者也○倚於綺反䑕/肝向云委弃土壤而巳王云取微蔑至賤臂)¶
(亦作腸崔本同/翅徐詩知反)彼近吾死而我不聽我則悍¶
矣彼何罪焉(死生猶晝夜耳未足爲逺也時/當死亦非所禁而橫有不聽之)¶
(則適足捍逆於理以速其死其死之速由於/我悍非死之罪也彼謂死耳在生故以死爲)¶
<pb:KR5c0051_SBCK_003-19a>¶
(彼○彼近如字悍本亦作捍胡/旦反又音于⬤文云持抵也)夫大塊載我¶
以形勞我以生佚我以老息我以死故善吾¶
生者乃所以善吾死也(理常/俱也)今大冶鑄金金¶
踊躍曰我且必爲鏌鋣大冶必以爲不祥之¶
金今一犯人之形而曰人耳人耳夫造化者¶
必以爲不祥之人(人耳人耳唯願爲人也亦/猶金之踊躍世皆知金之)¶
(不祥而不能任其自化夫變化之道靡所不/遇今一遇人形豈故爲哉生非故爲時自生)¶
(耳矜而有之不亦妄乎○且如字徐/子餘反鏌音莫鋣以嗟反鏌鋣劒名)今一以¶
<pb:KR5c0051_SBCK_003-19b>¶
天地爲大鑪以造化爲大冶往而不可哉(人/皆)¶
(知金之有係爲不祥故明巳之無異於金則/所係之情可解可解則無不可也○鑢劣奴)¶
(反於音烏解/如字下同)成然寐蘧然覺(寐寤自若不以/死生累心○成)¶
(然如寐崔同李云成然縣解之貌本或作成/音盛簡文云當作城本又作晎呼括反視高)¶
(貌本亦作俄然蘧然李音渠崔本作據又其/據反遽然句形之貌覺古孝反向崔本此下)¶
(更有發然汀出一句云無係則侓液/通也崔本作衛利通不以化爲人也)子桑戸¶
孟子反子琴張三人相與友曰孰能相與於¶
無相與相爲於無相爲(夫體天地冥而化者/雖手足異任五藏殊)¶
<pb:KR5c0051_SBCK_003-20a>¶
(管未嘗相與而百節同和斯相與於無相與/也未嘗相爲而表裏俱濟斯相爲於無相爲)¶
(也若乃役其心志以恤手足運其股肱以營/五藏則相營愈篤而外內愈困矣故以天下)¶
(爲一體者無愛爲於其間也○與如字崔云/猶親也或一音豫相爲如字或一音于僞反)¶
(愛爲于/僞反)孰能登天遊霧橈桃無極(無所不任/○橈徐而)¶
(少反郭許堯反桃徐徒了反郭李徒堯反又/作兆李云橈桃猶宛轉也宛轉玄曠之中簡)¶
(文云循/環之名)相忘以生無所終窮(忘其生則無不/忘矣故能隨變)¶
(任化無/所窮竟)三人相視而⬤莫逆於心遂相與友¶
(若然者豈友哉蓋⬤明至/親而無愛念之近情也)莫然有間而子桑¶
<pb:KR5c0051_SBCK_003-20b>¶
戸死未葬孔子聞之使子貢往待事焉或編¶
曲或鼓琴相和而歌曰嗟來桑戸乎嗟來桑¶
戸乎而已反其眞而我猶爲人猗(人哭亦哭/俗內之迹)¶
(也齊死生忘哀樂臨尸能歌方外之至也○/莫然如字崔云定也有間如字崔李六填切)¶
(本亦作爲間編曲必連反字林布千反郭父/珍反史記甫連反李云曲蚕傳和胡卧反猶)¶
(崔本作獨猗於⬤反/崔云辭也樂音洛)子貢趨而進曰敢問臨¶
尸而歌禮乎二人相視而⬤曰是惡知禮意¶
(夫知禮意者必遊外以經內守母以存子稱/情而直往也若乃矜乎名聲牽乎形制則孝)¶
<pb:KR5c0051_SBCK_003-21a>¶
(不任誠慈不任實父子兄弟懷情相欺豈/禮之大意哉○惡音烏下同稱尺證反)子¶
貢反以吿孔子曰彼何人者邪脩行無有而¶
外其形骸臨尸而歌顔色不變無以命之彼¶
何人者邪孔子曰彼遊方之外者也而丘遊¶
方之內者也(夫理有至極外內相冥未有極/遊外之致而不冥於內者也未)¶
(有能冥於內而不遊於外者也故聖人常遊/外以私內無心以順有故雖終日揮形而神)¶
(氣無變俯仰萬機而淡然自若夫見形而不/及神者天下之常累也是故覩其與羣物並)¶
(行則莫能謂之遺物而離人矣觀其體化而/應務則莫能謂之坐忘而自得矣豈直謂聖)¶
<pb:KR5c0051_SBCK_003-21b>¶
(人不然哉乃必謂至理之無此是故莊子將/明流統之所宗以釋天下之可悟若直就稱)¶
(仲尼之如此或者將據所見以排之故超聖/人之內迹而⬤方外於數子宜⬤其所寄以)¶
(尋述作之大意則夫遊外弘內之道坦然自/明而莊子之書故是渉俗蓋世之談矣○無)¶
(以命之崔李云命名也淡徒暫反離力知反/下同應應對之應下同數所主反坦徒但反)¶
外內不相及而丘使女往弔之丘則陋矣(夫/弔)¶
(者方內之近事也施之於方/外則陋矣○女音汝下同)彼方且與造物¶
者爲人而遊乎天地之一氣(皆冥之/故無二)彼以生¶
爲附贅縣疣(若疣之自縣贅之自附此氣之/時聚非所樂也○縣音玄注同)¶
<pb:KR5c0051_SBCK_003-22a>¶
# SB1_0535-041.png
# page missing
<pb:KR5c0051_SBCK_003-23a>¶
爲之業(所謂無爲之業非拱黙而巳所謂塵/垢之外非伏於山林也○芒然莫剛)¶
(反李云無係之貌彷善剛反徨音皇塵垢如/字崔本作塜坸云塜音塳坸垢同齊人以風)¶
(塵爲/摓堁)彼又惡能憒憒然爲世俗之禮以觀衆¶
人之耳目哉(其所以觀示於衆人者皆其塵/垢耳非方外之冥物也○憒上)¶
(內反⬤文蒼頡篇並云亂/也觀古亂反示也注同)子貢曰然則夫子¶
何方之依(子貢不聞性與天道故見其所依/而不見其所以依也夫所以依者)¶
(不依也世/豈覺之哉)曰丘天之戮民也(以方內爲桎梏/明所貴在方外)¶
(也夫遊外者依內離人者合俗故有天下者/無以天下爲也是以遺物而後能入羣坐⬤)¶
<pb:KR5c0051_SBCK_003-23b>¶
(而後能應務愈遺之愈得之苟居斯極則雖/欲釋之而理固自來斯乃天人之所不赦者)¶
(也)雖然吾與汝共之(雖爲世所桎梏但爲與/汝共之耳明巳恒自在)¶
(外/也)子貢曰敢問其方(問所以遊外/而共內之意)孔子曰魚¶
相造乎水人相造乎道相造乎水者穿池而¶
養給相造乎道者無事而生定(所造雖異其/於由無事以)¶
(得事自方外以共內然後養給而生定則莫/不皆然也倶不自知耳故成無爲也○造七)¶
(報反詣也下同池/本亦作地崔同)故曰魚相忘乎江湖人相¶
忘乎道術(各自足而相忘者天下莫不然也/至人常足故常忘也○忘音亡下)¶
<pb:KR5c0051_SBCK_003-24a>¶
(同)子貢曰敢問畸人(問向之所謂方外而不/耦於俗者又安在也○)¶
(畸人居宜反司馬云不耦也不耦於人/謂闕於禮教也李其宜反言奇異也)曰畸¶
人者畸於人而侔於天(夫與內冥者遊於外/也獨能遊外以冥內)¶
(任萬物之自然使天性各足而帝王道成斯/乃畸於人而侔於天也○侔音謀司馬云等)¶
(也亦/從也)故曰天之小人人之君子人之君子天¶
之小人也(以自然言之則人無小大以人理/言之則侔於天者可謂君子矣)¶
顔回問仲尼曰孟孫才其母死哭泣無涕中¶
心不慼居䘮不哀無是三者以善䘮蓋魯國¶
<pb:KR5c0051_SBCK_003-24b>¶
固有無其實而得其名者乎回一怪之(魯國/觀其)¶
(禮而顔回察其心○孟孫才李云/三⬤後才其名也崔云才或作牛)仲尼曰夫¶
孟孫氏盡之矣進於知矣(盡死生之理應內/外之宜者動而以)¶
(天行非知之匹/也應應對之應)唯簡之而不得(簡擇死生而/不得其異若)¶
(春秋冬夏/四時行耳)夫已有所簡矣孟孫氏不知所以¶
生不知所以死(巳簡而不得故無不安無不/安故不以生死槩意而付之)¶
(自化/也)不知就先不知就後(所遇/而安)若化爲物(不/違)¶
(化/也)以待其所不知之化巳乎(死生宛轉與化/爲一猶乃忘其)¶
<pb:KR5c0051_SBCK_003-25a>¶
(所知於當今豈待所/未知而豫憂者哉)且方將化惡知不化哉¶
方將不化惡知巳化哉(巳化而生焉知未生/之時哉未化而死焉)¶
(知巳死之後哉故無所避就而與化倶/生也○惡音烏下同焉於䖍反下皆同)吾特¶
與汝其夢未始覺者邪(夫死生猶覺夢耳今/夢自以爲覺則無以)¶
(明覺之非夢也苟無以明覺之非夢則亦無/以明生之非死矣死生覺夢未知所在當其)¶
(所遇無不自得何爲在此而憂/彼哉○覺古孝反注下皆同)且彼有駭形¶
而無損心(以變化爲形之駭動耳故不以死/生損累其心○駭形如字崔作咳)¶
(云有嬰/兒之形)有旦宅而無情死(似形骸之變爲旦/宅之日新耳其情)¶
<pb:KR5c0051_SBCK_003-25b>¶
(不以爲死○旦宅並如字王云旦暮改易宅/是神居也李本作怛㤞上丹末反下陟嫁反)¶
(云驚惋之貌崔本/作靼宅靼怛也)孟孫氏特覺人哭亦哭是¶
自其所以乃(夫常覺者無往而有逆也故人/哭亦哭正自是其所宜也○乃)¶
(崔本/作惡)且也相與吾之耳矣(夫死生變化吾皆/吾之旣皆自吾吾)¶
(何失哉未始失吾吾何憂哉無逆/故人哭亦哭無憂故哭而不哀)庸詎知吾¶
所謂吾之乎(靡所不吾也故玄同外內彌貫/古今與化日新豈知吾之所在)¶
(也○詎其庶/反下章同)且汝夢爲鳥而厲乎天夢爲魚¶
而没於淵(言無往而/不自得也)不識今之言者其覺者¶
<pb:KR5c0051_SBCK_003-26a>¶
乎其夢者乎(夢之時自以爲覺則焉知今者/之非夢邪亦焉知其非覺邪覺)¶
(夢之化無往而不可則死/生之變無時而足惜也)造適不及⬤獻⬤¶
不及排(所造皆適則忘適矣故不及⬤也排/者推移之謂也夫禮哭必哀獻⬤必)¶
(樂哀樂存懷則不能與適推移矣今孟孫常/適故哭而不哀與化倶往也○造七報反注)¶
(同獻⬤向云獻善也王云章也意有適章/於⬤故曰獻⬤排皮皆反樂音洛下同)安¶
排而去化乃入於寥天一(安於推移而與化/倶去故乃入於寂)¶
(寥而與天爲一也自此以上至于子祀其致/一也所執之䘮異故歌哭不同○寥本亦作)¶
(廖力彫反李良救反天一崔本作造敵不及/⬤獻⬤不及⬤安排而造化不及⬤⬤不及)¶
<pb:KR5c0051_SBCK_003-26b>¶
(雄漂淰雄漂㑫不及簟筮簟/筮乃入於漻天一上時掌反)意而子見許由¶
許由曰堯何以資汝(資者給濟之謂○意而/子李云賢士也資給也)¶
意而子曰堯謂我汝必躬服仁義而明言是¶
非許由曰而奚來爲軹夫堯旣已黥汝以仁¶
義而劓汝以是非矣汝將何以遊夫遥蕩恣¶
睢轉徙之⬤乎(言其將以形教自虧殘而不/能復遊夫自得之塲無係之)¶
(⬤也○軹之是反郭之忍反崔云軹辭也李/云是也黥其京反劓魚器反李云毀道德以)¶
(爲仁義不似黥乎破玄同以爲是非不似劓/乎遥蕩王云縱散也恣七咨反又如字睢郭)¶
<pb:KR5c0051_SBCK_003-27a>¶
(李云許維反徐許鼻反李王皆/云恣睢自得貌復扶又反下同)意而子曰雖¶
然吾願遊於其藩(不敢復求渉中道也且願/遊其藩傍而已○藩甫煩)¶
(反李音煩司馬向皆/云崔也崔云域也)許由曰不然夫盲者無¶
以與乎眉目顔色之好瞽者無以與乎青黃¶
黼黻之觀意而子曰夫無莊之失其美據梁¶
之失其力黃帝之亡其知皆在鑪捶之間耳¶
(言天下之物未必皆自成也自然之理亦有/須治鍜而爲噐者耳故此之三人亦皆聞道)¶
(而後亡其所務也此皆⬤言以遣云爲之累/○盲本又作⬤崔本作目云目或作刑刑黥)¶
<pb:KR5c0051_SBCK_003-27b>¶
(劓也與音豫下同好如字又呼報反黼音甫/黻音弗觀古亂反無莊據梁司馬云皆人名)¶
(李云無莊無莊飾也據梁強梁也鑪音盧棰/本又作/徐之睡反又之蘂反一音時蘂反)¶
(李云錘鴟頭頗口句鐡以吹火也崔云盧謂/之瓮捶當作甀盧甀之間言小處也甀音丈)¶
(僞反鍜/丁亂反)庸詎知夫造物者之不息我黥而⬤¶
我劓使我乗成以隨先生邪(夫率性直往者/自然也往而傷)¶
(性性傷而能改者亦自然也庸詎我知之自/然當不息黥⬤劓而乗可成之道以隨夫子)¶
(邪而欲弃而勿告/恐非造物之至)許由曰噫未可知也我爲¶
汝言其大略吾師乎吾師乎⬤萬物而不爲¶
<pb:KR5c0051_SBCK_003-28a>¶
義澤及萬世而不爲仁(皆自爾耳亦無愛爲/於其間也安所⬤其)¶
(仁義○噫徐音醫李云歎聲也崔云辭也本/亦作意音同又如字謂呼意而名也爲于僞)¶
(反注同⬤子兮/反司馬云碎也)長於上古而不爲老(日新也/○長丁)¶
(丈/反)覆載天地刻彫衆形而不爲巧(自然故/非巧也)此¶
所遊已(遊於不爲而/師於無師也)顔回曰回益矣(以損之/爲益也)¶
仲尼曰何謂也曰回忘仁義矣曰可矣猶未¶
也(仁者兼愛之迹義者成物之功愛之非仁/仁迹行焉成之非義義功見焉存夫仁義)¶
(不足以知愛利之由無心故忘之可也但/忘功迹故猶未玄逹○見賢遍反下文同)它¶
<pb:KR5c0051_SBCK_003-28b>¶
日復見曰回益矣曰何謂也曰回忘禮樂矣¶
曰可矣猶未也(禮者形體之用樂者樂生之/具忘其具未若忘其所以具)¶
(也○它日崔本作異旦下亦然/復扶又反下同樂音洛又音嶽)它日復見曰¶
回益矣曰何謂也曰回坐忘矣仲尼蹵然曰¶
何謂坐忘顔回曰墮枝體黜聦明離形去知¶
同於大通此謂坐忘(夫坐忘者奚所不忘哉/旣⬤其迹又忘其所以)¶
(迹者內不覺其一身外不識有天地然後曠/然與變化爲體而無不通也○蹵然子六反)¶
(崔云變色貌墮許規反徐又待果反去/起吕反知音智坐⬤崔云端坐而⬤)仲尼¶
<pb:KR5c0051_SBCK_003-29a>¶
曰同則無好也(無物不同則未嘗不適朱嘗/不適何好何惡哉○好呼報)¶
(反注同惡/烏路反)化則無常也(同於化者唯化/所適故無常也)而果¶
其賢乎丘也請從而後也子輿與子桑友而¶
霖⬤十日子輿曰子桑殆病矣裹飯而往食¶
之(此二人相爲於無相爲者也今裹飯而相/食者乃任之天理而自爾非相爲而後往)¶
(也○霖⬤本又作淋音林左傳云⬤/三日以往爲霖裹音果食音嗣注同)至子桑¶
之門則若歌若哭鼔琴曰父邪母邪天乎人¶
乎有不任其聲而趨舉其詩焉子輿入曰子¶
<pb:KR5c0051_SBCK_003-29b>¶
之歌詩何故若是(嫌其有情所以趨出逺理/○有不任音壬其聲而趨)¶
(七佳反舉其詩焉崔云不任其/聲憊也趨舉其詩無音曲也)曰吾思夫使¶
我至此極者而弗得也父母豈欲吾貧哉天¶
無私覆地無私載天地豈私貧我哉求其爲¶
之者而不得也然而至此極者命也夫(言物/皆自)¶
(然無爲/之者也)¶