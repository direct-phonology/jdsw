太甲中第六　商書　孔氏傳¶
惟三祀十有二月朔(湯以元年十一月崩至此二/十六月三年服闋闋苦穴反)伊¶
尹以冕服奉嗣王歸于亳(冕冠也踰月即/吉服冕音免)作書曰¶
<pb:KR1b0002_SBCK_004-10a>¶
民非后罔克胥匡以生(無能相匡故須君/以生胥息餘反)后非民罔¶
以辟四方(須民以/君四方)重意(民非后罔克胥匡以生后非民/罔以辟四方見舜典咸有一德)皇¶
天眷佑有商俾嗣王克終厥德實萬丗無疆之¶
休(言王能終其德乃天之顧佑商家/是商家萬丗無窮之美疆居良反)重意(皇天眷佑有商微/子之命皇天眷佑)¶
(大禹謨皇天眷命〇實萬世無疆/之休召誥君奭受命無疆惟休)王拜手稽首曰予小¶
子不明于德自底不類(君而稽首於臣謝前過類善也/闇於德故自致不善底之履反)¶
重言(王拜手稽首/二後見洛誥)欲敗度縱敗禮以速戾于厥躬(速/召)¶
(也言己放縱情欲毀敗禮儀法度以召罪於其/身敗必邁反徐甫邁反縱子用反戾郎計反)天作孽猶¶
可違自作孽不可逭(孽災逭逃也言天災可避自作/災不可逃孽魚列反逭胡亂反)旣¶
往背師保之訓弗克于厥𥘉尚頼匡救之德圖¶
<pb:KR1b0002_SBCK_004-10b>¶
惟厥終(言己巳往之前不能修德於其𥘉今庶幾頼教/訓之德謀終於善悔過之辭背音佩徐扶代反)伊¶
尹拜手稽首(拜手首/至手)曰修厥身允德協于下惟¶
明后(言修其身使信德合/於羣下惟乃明君)先王子惠困窮民服厥命¶
罔有不恱(言湯子愛困窮之人使皆得其所/故民心服其教令無有不忻喜)並其有邦¶
厥鄰乃曰徯我后后來無罰(湯俱與鄰並有國鄰國/人乃曰待我君來言忻)¶
(戴君來無罰言/仁惠徯胡啓反)重意(徯我后后來無罰仲虺/之誥徯予后后來其蘇)王懋乃德視¶
乃厥祖無時豫怠(言當勉修其德法視其祖而行/之無爲是逸豫怠惰懋音茂)奉¶
先思孝接下思恭(以念祖德爲孝/以不驕慢爲恭)視逺惟明聽德¶
惟聦(言當以明視/逺以聦聽德)重意(視逺惟明聽德惟聦/舜典明四目逹四聦)朕承王之¶
休無斁(王所行如此則我承王之/美無厭斁音亦厭於豔反)¶
<pb:KR1b0002_SBCK_004-11a>¶