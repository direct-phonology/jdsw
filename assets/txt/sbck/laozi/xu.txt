老子道德經序¶
　　　　　　太極左仙公⬤　玄造¶
老子體自然而然生乎太無之先起乎無因¶
經歴天地終始不可稱載終乎無終窮乎無¶
窮極乎無極故無極也與大道而倫化為天¶
地而立根布炁於十方抱道德之至淳浩浩¶
蕩蕩不可名也煥乎其有文章巍巍乎其有¶
成功淵乎其不可量堂堂乎為神明之宗三¶
光持以朗照天地禀以得生乾坤運以吐精¶
髙而無民貴而無位覆載無窮闡教八方諸¶
<pb:KR5c0065_SBCK_000-1b>¶
天普弘大道開闢以前復下為國師代代不¶
休人莫能知之匠成萬物不言我為玄之德¶
也故衆聖所共尊道尊德貴夫莫之命而常¶
自然惟老氏乎周時復託神李母剖左腋而¶
生生即皓然號曰老子老子之號因玄而出¶
在天地之先無衰老之期故曰老子世人謂¶
老子當始於周代老子之號始於無數之刼¶
其窈窈冥冥眇邈乆逺矣世衰大道不行西¶
遊天下⬤令尹喜曰大道將隱乎願為我著¶
書於是作道德二篇五千文上下經焉夫五¶
<pb:KR5c0065_SBCK_000-2a>¶
千文宣道德之源大無不苞細無不入天人¶
之自然經也余先師有言精進研之則聲叅¶
太極髙上遥唱諸天歡樂則携契玄人靜思¶
期眞則衆妙感㑹内觀形影則神炁長存體¶
洽道德則萬神震伏禍滅九隂福生十方安¶
國寧家孰能知乎無為之文誇之不辱飾之¶
不榮撓之不濁澄之不清自然也應道而見¶
傳告無窮常者也故知常曰明大道何為哉¶
弘之由人斯文尊妙可不極精乎粗述一篇¶
唯有道者寳之焉¶
<pb:KR5c0065_SBCK_000-2b>¶
河上公者莫知其姓名也漢孝文皇帝時結¶
草爲庵于河之濵常讀老子道德經文帝好¶
老子之言詔命諸王公大臣州牧二千石朝¶
直衆官皆令誦之有所不解數句時天下莫¶
能通者聞侍郎裴楷說河上公誦老子乃遣¶
詔使賚所不了義問之公曰道尊德貴非可¶
遥問也文帝即駕從詣之帝曰普天之下莫¶
非王土率土之賔莫非王臣域中有四大王¶
居其一也子雖有道猶朕民也不能自屈何¶
乃髙乎朕足使人富貴貧賤須⬤河上公即¶
<pb:KR5c0065_SBCK_000-3a>¶
柎掌坐躍冉冉在虚空之中如雲之昇去地¶
百餘丈而止於玄虚良乆俛而荅曰今上不¶
至天中不累人下不居地何民之有陛下焉¶
能令余富貴貧賤乎帝乃悟之知是神人方¶
下輦稽首禮謝曰朕以不德忝統先業才不¶
任大憂於不堪雖治世事而心敬道德直以¶
暗昧多所不了惟⬤道君弘愍有以教之則¶
幽夕覩太陽之曜光河上公即授素書老子¶
道德經章句二卷謂帝曰孰研此則所疑自¶
解余註是經以來千七百餘年凡傳三人連¶
<pb:KR5c0065_SBCK_000-3b>¶
子四矣勿示非其人文帝跪受經言畢失公¶
所在論者以爲文帝好老子大道世人不能¶
盡通其義而精思遐感上徹太上道君遣神¶
人特下教之便去耳恐文帝心未純信故示¶
神變以悟帝意欲成其道眞時人因號曰河¶
上公焉¶