䷗(震下/坤上)復亨出入无疾朋來无咎反復其¶
道七日來復利有攸往彖曰復亨剛反動¶
而以順行是以出入无疾(入則爲反出則剛長/故无疾疾猶病也)朋¶
來无咎(朋謂/陽也)反復其道七日來復(陽氣始剥盡至/來復時凡七日)¶
<pb:KR1a0006_SBCK_003-4b>¶
天行也(以天之行反復不過/七日復之不可逺也)利有攸往剛長也(往則/小人)¶
(道消/也)復其見天地之心乎(復者反本之謂也天地以/本爲心者出凡動息則靜)¶
(靜非對動者也語息則黙黙非對語者也然則天地雖大富有/萬物雷動風行運化萬變寂然至无是其本矣故動息地中乃)¶
(天地之心見也若其以有/爲心則異類未獲具存矣)象曰雷在地中復先王¶
以至日閉關商旅不行后不省方(方事也冬/至隂之復)¶
(也夏至陽之復也故爲復則至於寂然大靜先王則/天地而行者也動復則靜行復則止事復則无事也)初九不¶
逺復无祇悔元吉(最處復初始復者也復之不速遂/至迷凶不逺而復幾悔而反以此)¶
(脩身患難逺矣錯之於事/其殆庶幾乎故元吉也)象曰不逺之復以脩身¶
也六二休復吉(得位處中最比於初上无陽爻以疑其/親陽爲仁行在初之上而附順之下仁)¶
(之謂也旣處中位親/仁善鄰復之休也)象曰休復之吉以下仁也六三¶
<pb:KR1a0006_SBCK_003-5a>¶
頻復厲无咎(頻頻蹙之貌也處下體之終雖愈於上六/之迷巳失復逺矣是以蹙也蹙而求復未)¶
(至於迷故雖危无咎也復道冝速/蹙而乃復義雖无咎它來難保)象曰頻復之厲義¶
无咎也六四中行獨復(四上下各有二隂而處厥中/履得其位而應於初獨得所)¶
(復順道而反物莫之/犯故曰中行獨復也)象曰中行獨復以從道也六¶
五敦復无悔(居厚而履中居厚則无怨履中則可以自/考雖不足以及休復之吉守厚以復悔可)¶
(免/也)象曰敦復无悔中以自考也上六迷復¶
凶有災眚用行師終有大敗以其國君凶¶
至于十年不克征(最處復後是迷者也以迷求復故/曰迷復也用之行師難用有克也)¶
(終必大敗用之於國則反乎君道也大敗乃/復量斯勢也雖復十年脩之猶未能征也)象曰迷復之¶
凶反君道也¶
<pb:KR1a0006_SBCK_003-5b>¶