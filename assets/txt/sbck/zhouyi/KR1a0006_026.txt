䷙(乾下/艮上)大畜利貞不家食吉利渉大川彖¶
曰大畜剛健篤實煇光日新其德(凡物旣厭/而退者弱)¶
(也旣榮而隕者薄也夫能煇光/日新其德者唯剛健篤實也)剛上而尚賢(謂上九也處/上而大通剛)¶
(來而不距尚/賢之謂也)能止健大正也(健莫過乾而能止之/非夫大正未之能也)不家¶
食吉養賢也利渉大川應乎天也(有大畜之/實以之養)¶
(賢令賢者不家食乃吉也尚賢制健/大正應天不憂險難故利涉大川也)象曰天在山中大¶
畜君子以多識前言往行以畜其德(物之可/畜於懷)¶
<pb:KR1a0006_SBCK_003-7a>¶
(令德不散/盡於此也)初九有厲利已(四乃畜己未可犯也故/進則有厲已則利也)象¶
曰有厲利已不犯災也(處健之始未果其/健者故能利已)九二輿¶
說輹(五處畜盛未可犯也遇斯而進故輿說輹也居得其中/能以其中不爲馮河死而无悔遇難能止故无尤也)¶
象曰輿說輹中无尤也九三良馬逐利艱¶
貞曰閑輿衛利有攸往(凡物極則反故畜極則通/初二之進值於畜盛故不)¶
(可以升至於九三升于上九而上九處天衢之亨塗徑大通進/无違距可以馳騁故曰良馬逐也履當其位進得其時之乎通)¶
(路不憂險厄故利艱貞也閑閡也衞護也進得其時雖渉艱/難而无患也輿雖遇閑而故衞也與上合志故利有攸往也)¶
象曰利有攸往上合志也六四童牛之牿¶
元吉(處艮之始履得其位能止健初距不以角柔以止剛剛/不敢犯抑銳之始以息強爭豈唯獨利乃將有喜也)¶
象曰六四元吉有喜也六五豶豕之牙吉¶
<pb:KR1a0006_SBCK_003-7b>¶
(豕牙横猾剛暴難制之物謂二也五處得尊位爲畜之主二剛/而進能豶其牙柔能制健禁暴抑盛豈唯能固其位乃將有慶)¶
(也)象曰六五之吉有慶也上九何天之衢¶
亨(處畜之極畜極則通大畜以至於大亨/之時何辭也猶云何畜乃天之衢亨也)象曰何天¶
之衢道大行也¶