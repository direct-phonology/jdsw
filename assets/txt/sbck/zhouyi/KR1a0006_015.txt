䷎(艮下/坤上)謙亨君子有終彖曰謙亨天道下¶
濟而光明地道卑而上行天道虧盈而益¶
謙地道變盈而流謙鬼神害盈而福謙人¶
道惡盈而好謙謙尊而光卑而不可踰君¶
子之終也象曰地中有山謙君子以裒多¶
益寡稱物平施(多者用謙以爲裒少者用謙以/爲益隨物而與施不失平也)初六¶
謙謙君子用渉大川吉(處謙之下謙之謙者也能/體謙謙其唯君子用渉大)¶
<pb:KR1a0006_SBCK_002-6a>¶
(難物无/害也)象曰謙謙君子卑以自牧也(牧養/也)六二鳴¶
謙貞吉(鳴者聲名聞之謂也/得位居中謙而正焉)象曰鳴謙貞吉中¶
心得也九三勞謙君子有終吉(處下體之極履/得其位上下无)¶
(陽以分其民衆隂所宗尊莫先焉居謙之丗/何可安尊上承下接勞謙匪懈是以吉也)象曰勞謙君¶
子萬民服也六四无不利撝謙(處三之上而用/謙焉則是自上)¶
(下下之義也承五而用謙順則是上行之道也盡/乎奉上下下之道故无不利指撝皆謙不違則也)象曰无不¶
利撝謙不違則也六五不富以其鄰利用¶
侵伐无不利(居於尊位用謙與順故能不富而用其/鄰也以謙順而侵伐所伐皆驕逆也)象¶
曰利用侵伐征不服也上六鳴謙利用行¶
師征邑國(最處於外不與内政故有名而巳志功未/得也處外而履謙順可以征邑國而巳)象¶
<pb:KR1a0006_SBCK_002-6b>¶
曰鳴謙志未得也可用行師征邑國也(夫/吉)¶
(凶悔吝生乎動者也動之所起興於利者也故飲食必有訟訟/必有衆起未有居衆人之所惡而爲動者所害處不競之地而)¶
(爲爭者所奪是以六爻雖有失位无應乗剛而皆无凶/咎悔吝者以謙爲主也謙尊而光卑而不可踰信矣哉)¶