# -*- mode: mandoku-view -*-
#+TITLE: 禮記
#+DATE: 2016-08-10 10:15:48
#+PROPERTY: ID KR1d0052
#+PROPERTY: BASEEDITION tls
#+PROPERTY: JUAN 24
#+PROPERTY: CAT 1pre-han,經學典籍,禮經類

# src: LIJI 24.01.01; Couvreur 2.271f; Su1n Xïda4n 12.44; Jia1ng Yi4hua2 643; Yishu 36:60.1b; tr. Legge 2.210;
# dating: 8110
<pb:KR1d0052_tls_025-1a>¶
** 25 祭義

25.1祭不欲數，¶
數則煩，¶
煩則不敬。¶
祭不欲疏，¶
疏則怠，¶
怠則忘。¶
是故
君子合諸天道：¶
春禘、¶秋嘗。¶

# src: LIJI 24.01.02; Couvreur 2.271f; Su1n Xïda4n 12.44; Jia1ng Yi4hua2 643; Yishu 36:60.1b; tr. Legge 2.210;
# dating: 8110
霜露既降，¶
君子履之，¶
必有悽愴之心，¶
非其寒之謂也。¶
春
雨露既濡，¶
君子履之，¶
必有怵惕之心，¶
如將見之。¶

# src: LIJI 24.01.03; Couvreur 2.271f; Su1n Xïda4n 12.45; Jia1ng Yi4hua2 643; Yishu 36:60.2a; tr. Legge 2.210;
# dating: 8110
樂以迎來，¶
哀以送往，¶
故禘有樂
而嘗無樂。<pb:KR1d0052_tls_025-2a>¶

# src: LIJI 24.01.04; Couvreur 2.272f; Su1n Xïda4n 12.45; Jia1ng Yi4hua2 644; Yishu 36:60.3b; tr. Legge 2.210;
# dating: 8110
25.2致齊於內，¶
散齊於外。¶
齊之日：¶
思其居處，¶
思其笑語，¶
思其志意，¶
思其所樂，¶
思其所嗜。¶
齊三日，¶
乃見其所為齊者。<pb:KR1d0052_tls_025-3a>¶

# src: LIJI 24.01.05; Couvreur 2.273f; Su1n Xïda4n 12.45; Jia1ng Yi4hua2 644f; Yishu 36:60.5b; tr. Legge 2.211;
# dating: 8110
25.3祭之日：¶
入室，¶
僾然必有見乎其位，¶
周還出戶，¶
肅然必有聞乎其容聲，¶
出戶而聽，¶
愾然必有聞乎其嘆息之聲。<pb:KR1d0052_tls_025-4a>¶

# src: LIJI 24.01.06; Couvreur 2.273f; Su1n Xïda4n 12.46; Jia1ng Yi4hua2 645; Yishu 36:60.6b; tr. Legge 2.211;
# dating: 8110
25.4是故
先王之孝也，¶
色不忘乎目，¶
聲不絕乎耳，¶
心志嗜欲不忘乎心。¶
致愛則存，¶
致愨則著。¶
著、存不忘乎心，¶
夫安得不敬乎？<pb:KR1d0052_tls_025-5a>¶

# src: LIJI 24.01.07; Couvreur 2.274f; Su1n Xïda4n 12.46; Jia1ng Yi4hua2 645; Yishu 36:60.7b; tr. Legge 2.211;
# dating: 8110
25.5君子生則敬養，¶
死則敬享，¶
思終身弗辱也。¶
君子有終身之喪，¶
忌日之謂也。¶
忌日不用，¶
非不祥也。¶
言夫日，¶
志有所至，¶
而不敢盡其私也。<pb:KR1d0052_tls_025-6a>¶

# src: LIJI 24.01.08; Couvreur 2.275f; Su1n Xïda4n 12.47; Jia1ng Yi4hua2 646; Yishu 36:60.9a; tr. Legge 2.212;
# dating: 8110
25.6唯聖人為能饗帝，¶
孝子為能饗親。¶
饗者，¶
鄉也。¶
鄉之，¶
然後能饗焉。¶
是故
孝子臨尸而不怍。¶

# src: LIJI 24.01.09; Couvreur 2.275f; Su1n Xïda4n 12.47; Jia1ng Yi4hua2 646; Yishu 36:60.9a; tr. Legge 2.212;
# dating: 8110
君牽牲，¶
夫人奠盎。¶
君獻尸，¶
夫人薦豆。¶
卿大夫相君，¶
命婦相夫人。¶
齊齊乎其敬也，¶
愉愉乎其忠也，¶
勿勿諸其欲其饗之也。<pb:KR1d0052_tls_025-7a>¶

# src: LIJI 24.01.10; Couvreur 2.276f; Su1n Xïda4n 12.47; Jia1ng Yi4hua2 646; Yishu 36:60.11a; tr. Legge 2.212;
# dating: 8110
25.7文王之祭也：¶
事死者如事生，¶
思死者如不欲生，¶
忌日必哀，¶
稱諱如見親。¶
祀之忠也：¶
如見親之所愛，¶
如欲色然；¶
其文王與？¶

# src: LIJI 24.01.11; Couvreur 2.276f; Su1n Xïda4n 12.47; Jia1ng Yi4hua2 646f; Yishu 36:60.11a; tr. Legge 2.212;
# dating: 8110
《詩》云：¶
「明發不寐，¶
有懷二人。」¶
文王之謂也。¶
祭之明日，¶
明發不寐，¶
饗而致之，¶
又從而思之。¶

# src: LIJI 24.01.12; Couvreur 2.276f; Su1n Xïda4n 12.47; Jia1ng Yi4hua2 647; Yishu 36:60.11b; tr. Legge 2.212;
# dating: 8110
祭之日，¶
樂與哀半；¶
饗之必樂，¶
已至必哀。<pb:KR1d0052_tls_025-8a>¶

# src: LIJI 24.01.13; Couvreur 2.277f; Su1n Xïda4n 12.48; Jia1ng Yi4hua2 647; Yishu 36:60.14b; tr. Legge 2.213;
# dating: 8110
25.8仲尼嘗，¶
奉薦而進，¶
其親也愨，¶
其行也趨趨以數。¶

# src: LIJI 24.01.14; Couvreur 2.277f; Su1n Xïda4n 12.48; Jia1ng Yi4hua2 647; Yishu 36:60.14b; tr. Legge 2.213;
# dating: 8110
已祭，¶
子贛問曰：¶
「子之言祭，¶
濟濟漆漆然；¶
今子之祭，¶
無濟濟漆漆
何也？」¶

# src: LIJI 24.01.15; Couvreur 2.277f; Su1n Xïda4n 12.48; Jia1ng Yi4hua2 647; Yishu 36:60.14b-15a; tr. Legge 2.213;
# dating: 8110
子曰：¶
「濟濟者，¶
容也遠也；¶
漆漆者，¶
容也自反也。¶
容以遠，¶
若容以自反也，¶
夫何神明之及交，¶
夫何濟濟漆漆之有乎？¶

# src: LIJI 24.01.16; Couvreur 2.277f; Su1n Xïda4n 12.48; Jia1ng Yi4hua2 647; Yishu 36:60.15a; tr. Legge 2.213;
# dating: 8110
反饋，¶
樂成，¶
薦其薦、¶俎，
序其禮樂，¶
備其百官。¶
君子致其濟濟漆漆，¶
夫何慌惚之有乎？¶
夫言
豈一端而已，¶
夫各有所當也。」<pb:KR1d0052_tls_025-9a>¶

# src: LIJI 24.01.17; Couvreur 2.279f; Su1n Xïda4n 12.49; Jia1ng Yi4hua2 648; Yishu 36:60.17a; tr. Legge 2.214;
# dating: 8110
25.9孝子將祭，¶
慮事不可以不豫；¶
比時具物，¶
不可以不備；¶
虛中以治之。<pb:KR1d0052_tls_025-10a>¶
25.10宮室既脩，¶
牆屋既設，¶
百物既備，¶
夫婦齊戒、¶沐浴、¶
盛服，¶

# src: LIJI 24.01.18; Couvreur 2.279f; Su1n Xïda4n 12.49; Jia1ng Yi4hua2 648; Yishu 36:60.17a; tr. Legge 2.214;
# dating: 8110
奉承而進之，¶
洞洞乎，¶
屬屬乎，¶
如弗勝，¶
如將失之，¶
其孝敬之心至也與！¶

# src: LIJI 24.01.19; Couvreur 2.279f; Su1n Xïda4n 12.49; Jia1ng Yi4hua2 648; Yishu 36:60.17a; tr. Legge 2.214;
# dating: 8110
薦其薦、¶俎，
序其禮樂，¶
備其百官，¶
奉承而進之。<pb:KR1d0052_tls_025-11a>¶
25.11於是
諭其志意，¶
以其慌惚以與神明交，¶
庶或饗之。¶
「庶或饗之」，¶
孝子之志也。<pb:KR1d0052_tls_025-12a>¶

# src: LIJI 24.01.20; Couvreur 2.280f; Su1n Xïda4n 12.49; Jia1ng Yi4hua2 648f; Yishu 36:60.19a; tr. Legge 2.214;
# dating: 8110
25.12孝子之祭也，¶
盡其愨而愨焉，¶
盡其信而信焉，¶
盡其敬而敬焉，¶
盡其禮而不過失焉。¶
進退必敬，¶
如親聽命，¶
則或使之也。<pb:KR1d0052_tls_025-13a>¶

# src: LIJI 24.01.21; Couvreur 2.280f; Su1n Xïda4n 12.50; Jia1ng Yi4hua2 649; Yishu 36:60.19b; tr. Legge 2.215;
# dating: 8110
25.13孝子之祭
可知也：¶
其立之也，¶
敬以詘；¶
其進之也，¶
敬以愉；¶
其薦之也，¶
敬以欲；¶
退而立，¶
如將受命；¶

# src: LIJI 24.01.22; Couvreur 2.280f; Su1n Xïda4n 12.50; Jia1ng Yi4hua2 649; Yishu 36:60.19b; tr. Legge 2.215;
# dating: 8110
已徹而退，¶
敬齊之色不絕於面。¶
孝子之祭也，¶
立而不詘，¶
固也；¶
進而不愉，¶
疏也；¶
薦而不欲，¶
不愛也；¶

# src: LIJI 24.01.23; Couvreur 2.280f; Su1n Xïda4n 12.50; Jia1ng Yi4hua2 649; Yishu 36:60.20a; tr. Legge 2.215;
# dating: 8110
退立而不如受命，¶
敖也；¶
已徹而退，¶
無敬齊之色，¶
而忘本也。¶
如是而祭，¶
失之矣。<pb:KR1d0052_tls_025-14a>¶

# src: LIJI 24.01.24; Couvreur 2.2i2f; Su1n Xïda4n 12.50; Jia1ng Yi4hua2 649; Yishu 36:60.21b; tr. Legge 2.215;
# dating: 8110
25.14孝子之有深愛者，¶
必有和氣；¶
有和氣者，¶
必有愉色；¶
有愉色者，¶
必有婉容。¶

# src: LIJI 24.01.25; Couvreur 2.2i2f; Su1n Xïda4n 12.50; Jia1ng Yi4hua2 649; Yishu 36:60.21b; tr. Legge 2.215;
# dating: 8110
孝子如執玉，¶
如奉盈，¶
洞洞屬屬然，¶
如弗勝，¶
如將失之。¶
嚴威儼恪，¶
非所以事親也，¶
成人之道也。<pb:KR1d0052_tls_025-15a>¶

# src: LIJI 24.01.26; Couvreur 2.2i3f; Su1n Xïda4n 12.51; Jia1ng Yi4hua2 650; Yishu 36:60.23a; tr. Legge 2.216;
# dating: 8110
25.15先王之所以治天下者五：¶
貴有德，¶
貴貴，¶
貴老，¶
敬長，¶
慈幼。¶
此五者，¶
先王之所以定天下也。¶
貴有德，¶
何為也？¶

# src: LIJI 24.01.27; Couvreur 2.2i3f; Su1n Xïda4n 12.51; Jia1ng Yi4hua2 650; Yishu 36:60.23a; tr. Legge 2.216;
# dating: 8110
為其近於道也。¶
貴貴，¶
為其近於君也。¶
貴老，¶
為其近於親也。¶
敬長，¶
為其近於兄也。¶
慈幼，¶
為其近於子也。¶

# src: LIJI 24.01.28; Couvreur 2.2i3f; Su1n Xïda4n 12.51; Jia1ng Yi4hua2 650; Yishu 36:60.24b; tr. Legge 2.217;
# dating: 8110
是故
至孝近乎王，¶
至弟近乎霸。¶
至孝近乎王，¶
雖天子
必有父；¶
至弟近乎霸，¶
雖諸侯
必有兄。¶

# src: LIJI 24.01.29; Couvreur 2.2i3f; Su1n Xïda4n 12.51; Jia1ng Yi4hua2 650; Yishu 36:60.24b; tr. Legge 2.217;
# dating: 8110
先王之教，¶
因而弗改，¶
所以領天下國家也。<pb:KR1d0052_tls_025-16a>¶

# src: LIJI 24.01.30; Couvreur 2.2i4f; Su1n Xïda4n 12.51; Jia1ng Yi4hua2 650; Yishu 36:60.26b; tr. Legge 2.217;
# dating: 8110
25.16子曰：¶
「立愛自親始，¶
教民睦也。¶
立教自長始，¶
教民順也。¶
教以慈睦，¶
而民貴有親；¶
教以敬長，¶
而民貴用命。¶

# src: LIJI 24.01.31; Couvreur 2.2i4f; Su1n Xïda4n 12.51; Jia1ng Yi4hua2 650; Yishu 36:60.26b; tr. Legge 2.217;
# dating: 8110
孝以事親，¶
順以聽命，¶
錯諸天下，¶
無所不行。」<pb:KR1d0052_tls_025-17a>¶

# src: LIJI 24.01.32; Couvreur 2.285f; Su1n Xïda4n 12.52; Jia1ng Yi4hua2 651; Yishu 36:60.27b-28a; tr. Legge 2.217;
# dating: 8110
25.17郊之祭也，¶
喪者不敢哭，¶
凶服者不敢入國門，¶
敬之至也。<pb:KR1d0052_tls_025-18a>¶
25.18祭之日，¶
君牽牲，¶
穆荅君，¶
卿大夫序從。¶

# src: LIJI 24.01.33; Couvreur 2.285f; Su1n Xïda4n 12.52; Jia1ng Yi4hua2 651; Yishu 36:60.28a; tr. Legge 2.217;
# dating: 8110
既入廟門，¶
麗于碑，¶
卿大夫袒，¶
而毛牛尚耳，¶
鸞刀以刲，¶
取膟、¶膋，
乃退。¶
爓祭，¶
祭腥而退，¶
敬之至也。<pb:KR1d0052_tls_025-19a>¶

# src: LIJI 24.01.34; Couvreur 2.286f; Su1n Xïda4n 12.52; Jia1ng Yi4hua2 652; Yishu 36:60.29b; tr. Legge 2.218;
# dating: 8110
25.19郊之祭，¶
大報天而主日，¶
配以月。¶
夏后氏祭其闇，¶
殷人祭其陽，¶
周人祭日，¶
以朝及闇。<pb:KR1d0052_tls_025-20a>¶

# src: LIJI 24.01.35; Couvreur 2.286f; Su1n Xïda4n 12.53; Jia1ng Yi4hua2 652; Yishu 36:60.32a; tr. Legge 2.219;
# dating: 8110
25.20祭日於壇，¶
祭月於坎，¶
以別幽明，¶
以制上下。<pb:KR1d0052_tls_025-21a>¶
25.21祭日於東，¶
祭月於西，¶
以別外內，¶
以端其位。<pb:KR1d0052_tls_025-22a>¶

# src: LIJI 24.01.36; Couvreur 2.286f; Su1n Xïda4n 12.53; Jia1ng Yi4hua2 652; Yishu 36:60.32a; tr. Legge 2.219;
# dating: 8110
25.22日出於東，¶
月生於西。¶
陰陽長短，¶
終始相巡，¶
以致天下之和。<pb:KR1d0052_tls_025-23a>¶

# src: LIJI 24.01.37; Couvreur 2.288; Su1n Xïda4n 12.54; Jia1ng Yi4hua2 653; Yishu 36:60.36b; tr. Legge 2.219;
# dating: 8110
25.23天下之禮，¶
致反始也，¶
致鬼神也，¶
致和用也，¶
致義也，¶
致讓也。¶
致反始，¶
以厚其本也；¶
致鬼神，¶
以尊上也；¶

# src: LIJI 24.01.38; Couvreur 2.288; Su1n Xïda4n 12.54; Jia1ng Yi4hua2 653; Yishu 36:60.36b; tr. Legge 2.219;
# dating: 8110
致物用，¶
以立民紀也。¶
致義，¶
則上下不悖逆矣。¶
致讓，¶
以去爭也。¶
合此五者，¶
以治天下之禮也，¶
雖有奇邪，¶
而不治者則微矣。<pb:KR1d0052_tls_025-24a>¶

# src: LIJI 24.02.01; Couvreur 2.289f; Su1n Xïda4n 12.55; Jia1ng Yi4hua2 653; Yishu 36:61.1a; tr. Legge 2.220;
# dating: 8110
25.24宰我曰：¶
「吾聞鬼神之名，¶
不知其所謂。」¶
子曰：¶
「氣也者，¶
神之盛也；¶
魄也者，¶
鬼之盛也；¶
合鬼與神，¶
教之至也。」<pb:KR1d0052_tls_025-25a>¶

# src: LIJI 24.02.02; Couvreur 2.289f; Su1n Xïda4n 12.55; Jia1ng Yi4hua2 653; Yishu 36:61.1a; tr. Legge 2.220;
# dating: 8110
25.25眾生必死，¶
死必歸土：¶
此之謂鬼。¶
骨肉斃于下，¶
陰為野土。<pb:KR1d0052_tls_025-26a>¶
25.26其氣發揚于上，¶
為昭明，¶

# src: LIJI 24.02.03; Couvreur 2.289f; Su1n Xïda4n 12.55f; Jia1ng Yi4hua2 653; Yishu 36:61.1a; tr. Legge 2.220;
# dating: 8110
焄蒿、¶
悽愴，¶
此百物之精也，¶
神之著也。<pb:KR1d0052_tls_025-27a>¶
25.27因物之精，¶
制為之極，¶
明命鬼神，¶
以為黔首則。¶
百眾以畏，¶
萬民以服。<pb:KR1d0052_tls_025-28a>¶

# src: LIJI 24.02.04; Couvreur 2.290f; Su1n Xïda4n 12.56; Jia1ng Yi4hua2 653; Yishu 36:61.9a; tr. Legge 2.221;
# dating: 8110
25.28聖人以是為未足也，¶
築為宮室，¶
設為宗、¶祧，
以別親疏遠邇，¶
教民反古復始，¶
不忘其所由生也。¶
眾之服自此，¶
故聽且速也。<pb:KR1d0052_tls_025-29a>¶

# src: LIJI 24.02.05; Couvreur 2.291f; Su1n Xïda4n 12.56; Jia1ng Yi4hua2 654; Yishu 36:61.10a; tr. Legge 2.221;
# dating: 8110
25.29二端既立，¶
報以二禮。¶
建設朝事，¶
燔燎羶、¶薌，
見以蕭光，¶
以報氣也。¶
此教眾反始也。¶

# src: LIJI 24.02.06; Couvreur 2.291f; Su1n Xïda4n 12.56; Jia1ng Yi4hua2 654; Yishu 36:61.10a; tr. Legge 2.221;
# dating: 8110
薦黍稷，¶
羞肝、¶肺、首、¶心，
見間以俠甒，¶
加以鬱鬯，¶
以報魄也。¶
教民相愛，¶
上下用情，¶
禮之至也。<pb:KR1d0052_tls_025-30a>¶

# src: LIJI 24.02.07; Couvreur 2.292f; Su1n Xïda4n 12.58; Jia1ng Yi4hua2 655; Yishu 36:61.16a; tr. Legge 2.222;
# dating: 8110
25.30君子反古復始，¶
不忘其所由生也，¶
是以致其敬，¶
發其情，¶
竭力從事，¶
以報其親，¶
不敢弗盡也。<pb:KR1d0052_tls_025-31a>¶

# src: LIJI 24.02.08; Couvreur 2.292f; Su1n Xïda4n 12.58; Jia1ng Yi4hua2 655; Yishu 36:61.16b; tr. Legge 2.222;
# dating: 8110
25.31是故
昔者
天子為藉千畝，¶
冕而朱紘，¶
躬秉耒。¶

# src: LIJI 24.02.09; Couvreur 2.292f; Su1n Xïda4n 12.58; Jia1ng Yi4hua2 655; Yishu 36:61.16b; tr. Legge 2.222;
# dating: 8110
諸侯為藉百畝，¶
冕而青紘，¶
躬秉耒，¶
以事天地、¶山川、¶社稷、¶先古，¶
以為醴、¶酪、齊盛，¶
於是乎取之，¶
敬之至也。<pb:KR1d0052_tls_025-32a>¶

# src: LIJI 24.02.10; Couvreur 2.293f; Su1n Xïda4n 12.58; Jia1ng Yi4hua2 656; Yishu 36:61.18b; tr. Legge 2.222;
# dating: 8110
25.32古者
天子諸侯必有養獸之官，¶
及歲時，¶
齊戒沐浴而躬朝之。¶
犧、牷、¶祭牲
必於是取之，¶
敬之至也。¶
君召牛，¶
納而視之，¶

# src: LIJI 24.02.11; Couvreur 2.293f; Su1n Xïda4n 12.58; Jia1ng Yi4hua2 656; Yishu 36:61.18b; tr. Legge 2.222;
# dating: 8110
擇其毛而卜之，¶
吉，
然後養之。¶
君皮弁、¶素積，¶
朔月、¶
月半，¶
君巡牲，¶
所以致力，¶
孝之至也。<pb:KR1d0052_tls_025-33a>¶

# src: LIJI 24.02.12; Couvreur 2.294f; Su1n Xïda4n 12.59; Jia1ng Yi4hua2 656; Yishu 36:61.20b; tr. Legge 2.223;
# dating: 8110
25.33古者天子諸侯
必有公桑、¶蠶室，¶
近川而為之。¶
築宮，¶仞有三尺，¶
棘牆而外閉之。¶
及大昕之朝，¶
君皮弁、¶素積，¶
卜三宮之夫人、¶世婦之吉者，¶
使入蠶于蠶室，¶

# src: LIJI 24.02.13; Couvreur 2.294f; Su1n Xïda4n 12.59; Jia1ng Yi4hua2 656; Yishu 36:61.20b; tr. Legge 2.223;
# dating: 8110
奉種浴于川；¶
桑于公桑，¶
風戾以食之。¶
歲既單矣：¶
世婦卒蠶，¶
奉繭以示于君，¶
遂獻繭于夫人。¶
夫人曰：¶
「此所以為君服與？」¶

# src: LIJI 24.02.14; Couvreur 2.294f; Su1n Xïda4n 12.59; Jia1ng Yi4hua2 656f; Yishu 36:61.20b; tr. Legge 2.223;
# dating: 8110
遂副、¶褘而受之，¶
因少牢以禮之。¶
古之獻繭者，¶
其率用此與？¶
及良日，¶
夫人繅，¶
三盆手，¶
遂布于三宮夫人、¶世婦之吉者，¶
使繅；¶

# src: LIJI 24.02.15; Couvreur 2.294f; Su1n Xïda4n 12.59; Jia1ng Yi4hua2 657; Yishu 36:61.21a; tr. Legge 2.223;
# dating: 8110
遂朱、¶綠之，¶
玄、黃之，¶
以為黼黻、¶文章。¶
服既成，¶
君服以祀先王、¶先公，¶
敬之至也。<pb:KR1d0052_tls_025-34a>¶

# src: LIJI 24.02.16; Couvreur 2.296f; Su1n Xïda4n 12.60; Jia1ng Yi4hua2 657f; Yishu 36:61.24a; tr. Legge 2.224;
# dating: 8110
25.34君子曰：¶
「禮樂不可斯須去身。¶
致樂以治心，¶
則易直子諒之心
油然生矣。¶
易直子諒之心生則樂，¶
樂則安，¶
安則久，¶
久則天，¶
天則神。¶

# src: LIJI 24.02.17; Couvreur 2.296f; Su1n Xïda4n 12.60; Jia1ng Yi4hua2 658; Yishu 36:61.24a-24b; tr. Legge 2.224;
# dating: 8110
天則不言而信，¶
神則不怒而威。¶
致樂以治心者也。¶
致禮以治躬則莊敬，¶
莊敬則嚴威。¶
心中斯須不和不樂，¶
而鄙詐之心入之矣；¶
外貌斯須不莊不敬，¶
而慢易之心入之矣。¶

# src: LIJI 24.02.18; Couvreur 2.296f; Su1n Xïda4n 12.60; Jia1ng Yi4hua2 658; Yishu 36:61.24b; tr. Legge 2.224;
# dating: 8110
故樂也者，¶
動於內者也，¶
禮也者，¶
動於外者也。¶
樂極和，¶
禮極順。¶
內和而外順，¶
則民瞻其顏色而不與爭也；¶
望其容貌，¶
而眾不生慢易焉。¶

# src: LIJI 24.02.19; Couvreur 2.296f; Su1n Xïda4n 12.60; Jia1ng Yi4hua2 658; Yishu 36:61.24b; tr. Legge 2.224;
# dating: 8110
故德煇動乎內，¶
而民莫不承聽；¶
理發乎外，¶
而眾莫不承順。¶
故曰：¶
『致禮樂之道，¶
而天下塞焉，¶
舉而錯之無難矣。』¶

# src: LIJI 24.02.20; Couvreur 2.296f; Su1n Xïda4n 12.60; Jia1ng Yi4hua2 658; Yishu 36:61.24b-25a; tr. Legge 2.224;
# dating: 8110
樂也者，¶
動於內者也；¶
禮也者，¶
動於外者也。¶
故禮主其減，¶
樂主其盈。¶
禮減而進，¶
以進為文；¶
樂盈而反，¶
以反為文。¶

# src: LIJI 24.02.21; Couvreur 2.296f; Su1n Xïda4n 12.60; Jia1ng Yi4hua2 658; Yishu 36:61.25a; tr. Legge 2.224;
# dating: 8110
禮減而不進則銷，¶
樂盈而不反則放。¶
故禮有報而樂有反。¶
禮得其報則樂，¶
樂得其反則安。¶
禮之報，¶
樂之反，¶
其義一也。」<pb:KR1d0052_tls_025-35a>¶

# src: LIJI 24.02.22; Couvreur 2.300; Su1n Xïda4n 12.60f; Jia1ng Yi4hua2 658; Yishu 36:61.26a-27a; tr. Legge 2.226;
# dating: 8110
25.35曾子曰：¶
「孝有三：¶
大孝尊親，¶
其次弗辱，¶
其下能養。」¶
公明儀問於曾子曰：¶
「夫子可以為孝乎？」¶

# src: LIJI 24.02.23; Couvreur 2.300; Su1n Xïda4n 12.61; Jia1ng Yi4hua2 658; Yishu 36:61.27a; tr. Legge 2.226;
# dating: 8110
曾子曰：¶
「是何言與？¶
是何言與？¶
君子之所為孝者：¶
先意承志，¶
諭父母於道。¶
參，
直養者也！¶
安能為孝乎？」¶

# src: LIJI 24.02.24; Couvreur 2.300f; Su1n Xïda4n 12.61; Jia1ng Yi4hua2 658f; Yishu 36:61.28b; tr. Legge 2.226;
# dating: 8110
曾子曰：¶
「身也者，¶
父母之遺體也。¶
行父母之遺體，¶
敢不敬乎？¶
居處不莊，¶
非孝也；¶
事君不忠，¶
非孝也；¶

# src: LIJI 24.02.25; Couvreur 2.300f; Su1n Xïda4n 12.61; Jia1ng Yi4hua2 659; Yishu 36:61.28b; tr. Legge 2.226;
# dating: 8110
涖官不敬，¶
非孝也；¶
朋友不信，¶
非孝也；¶
戰陳無勇，¶
非孝也；¶
五者不遂，¶
災及於親，¶
敢不敬乎？¶

# src: LIJI 24.02.26; Couvreur 2.300f; Su1n Xïda4n 12.61; Jia1ng Yi4hua2 659; Yishu 36:61.28b-29a; tr. Legge 2.226;
# dating: 8110
亨、孰、¶羶、薌，¶
嘗而薦之，¶
非孝也，¶
養也。¶
君子之所謂孝也者，¶
國人稱願然曰：¶
「『幸哉有子
如此！』¶
所謂孝也已。¶

# src: LIJI 24.02.27; Couvreur 2.300f; Su1n Xïda4n 12.62; Jia1ng Yi4hua2 659; Yishu 36:61.29a; tr. Legge 2.226;
# dating: 8110
眾之本教曰孝，¶
其行曰養。¶
養
可能也，¶
敬為難；¶
敬
可能也，¶
安為難；¶
安
可能也，¶

# src: LIJI 24.02.28; Couvreur 2.300f; Su1n Xïda4n 12.62; Jia1ng Yi4hua2 659; Yishu 36:61.29a; tr. Legge 2.226;
# dating: 8110
卒為難。¶
父母既沒，¶
慎行其身，¶
不遺父母惡名，¶
可謂能終矣。¶
仁者，¶
仁此者也；¶
禮者，¶
履此者也；¶

# src: LIJI 24.02.29; Couvreur 2.300f; Su1n Xïda4n 12.62; Jia1ng Yi4hua2 659; Yishu 36:61.29a; tr. Legge 2.226;
# dating: 8110
義者，¶
宜此者也；¶
信者，¶
信此者也；¶
強者，¶
強此者也。¶
樂自順此生，¶
刑自反此作。」¶

# src: LIJI 24.02.30; Couvreur 2.303f; Su1n Xïda4n 12.62; Jia1ng Yi4hua2 659; Yishu 36:61.31a; tr. Legge 2.227;
# dating: 8110
曾子曰：¶
「夫孝，¶
置之而塞乎天地，¶
溥之而橫乎四海，¶
施諸後世而無朝夕，¶
推而放諸東海而準，¶
推而放諸西海而準，¶
推而放諸南海而準，¶
推而放諸北海而準。¶

# src: LIJI 24.02.31; Couvreur 2.303f; Su1n Xïda4n 12.62; Jia1ng Yi4hua2 659; Yishu 36:61.31b; tr. Legge 2.227;
# dating: 8110
《詩》云：¶
『自西自東，¶自南自北，¶
無思不服。』¶
此之謂也。」¶

# src: LIJI 24.02.32; Couvreur 2.304f; Su1n Xïda4n 12.62; Jia1ng Yi4hua2 659; Yishu 36:61.32a; tr. Legge 2.227;
# dating: 8110
曾子曰：¶
「樹木以時伐焉，¶
禽獸以時殺焉。¶
夫子曰：¶
『『斷一樹，¶
殺一獸，¶
不以其時，¶
非孝也。』¶

# src: LIJI 24.02.33; Couvreur 2.304f; Su1n Xïda4n 12.63; Jia1ng Yi4hua2 659; Yishu 36:61.32a-32b; tr. Legge 2.227;
# dating: 8110
孝有三：¶
小孝用力，¶
中孝用勞，¶
大孝不匱。¶
思慈愛忘勞，¶
可謂用力矣。¶
尊仁、¶
安義，¶
可謂用勞矣。¶
博施、¶備物，¶
可謂不匱矣。¶

# src: LIJI 24.02.34; Couvreur 2.304f; Su1n Xïda4n 12.63; Jia1ng Yi4hua2 659; Yishu 36:61.32b; tr. Legge 2.227;
# dating: 8110
父母愛之，¶
嘉而弗忘；¶
父母惡之，¶
懼而無怨，¶
父母有過，¶
諫而不逆；¶
父母既沒，¶
必求仁者之粟以祀之。¶
此之謂禮終。」<pb:KR1d0052_tls_025-36a>¶

# src: LIJI 24.02.35; Couvreur 2.305f; Su1n Xïda4n 12.63; Jia1ng Yi4hua2 661; Yishu 36:61.34b; tr. Legge 2.228;
# dating: 8110
25.36樂正子春下堂而傷其足，¶
數月不出，¶
猶有憂色。¶
門弟子曰：¶
「夫子之足瘳矣，¶
數月不出，¶
猶有憂色，¶
何也？」¶

# src: LIJI 24.02.36; Couvreur 2.305f; Su1n Xïda4n 12.63; Jia1ng Yi4hua2 661; Yishu 36:61.34b; tr. Legge 2.228;
# dating: 8110
樂正子春曰：¶
「善如爾之問也！¶
善如爾之問也！¶
吾聞諸曾子，¶
曾子聞諸夫子曰：¶
『『天之所生，¶
地之所養，¶
無人為大。¶

# src: LIJI 24.02.37; Couvreur 2.305f; Su1n Xïda4n 12.63; Jia1ng Yi4hua2 661; Yishu 36:61.34b-35a; tr. Legge 2.228;
# dating: 8110
父母全而生之，¶
子全而歸之，¶
可謂孝矣。¶
不虧其體，¶
不辱其身，¶
可謂全矣。¶
故君子頃步而弗敢忘孝也。』¶
今予忘孝之道，¶
予是以有憂色也。¶

# src: LIJI 24.02.38; Couvreur 2.305f; Su1n Xïda4n 12.63; Jia1ng Yi4hua2 661; Yishu 36:61.35a; tr. Legge 2.228;
# dating: 8110
壹舉足而不敢忘父母，¶
壹出言而不敢忘父母。¶
壹舉足而不敢忘父母，¶
是故道而不徑，¶
舟而不游，¶
不敢以先父母之遺體行殆。¶
壹出言而不敢忘父母，¶
是故惡言不出於口，¶
忿言不及於身。¶

# src: LIJI 24.02.39; Couvreur 2.305f; Su1n Xïda4n 12.64; Jia1ng Yi4hua2 661; Yishu 36:61.35a; tr. Legge 2.228;
# dating: 8110
不辱其身，¶
不羞其親，¶
可謂孝矣。」<pb:KR1d0052_tls_025-37a>¶

# src: LIJI 24.02.40; Couvreur 2.307f; Su1n Xïda4n 12.64; Jia1ng Yi4hua2 662; Yishu 36:61.36b; tr. Legge 2.229;
# dating: 8110
25.37昔者
有虞氏貴德而尚齒，¶
夏后氏貴爵而尚齒，¶
殷人貴富而尚齒，¶
周人貴親而尚齒。¶
虞、夏、¶殷、周，¶
天下之盛王也，¶
未有遺年者。¶

# src: LIJI 24.02.41; Couvreur 2.307f; Su1n Xïda4n 12.64; Jia1ng Yi4hua2 662; Yishu 36:61.36b-39a; tr. Legge 2.230;
# dating: 8110
年之貴乎天下，¶
久矣；¶
次乎事親也。<pb:KR1d0052_tls_025-38a>¶
25.38是故
朝廷同爵則尚齒。¶
七十杖於朝，¶
君問則席。¶
八十不俟朝，¶
君問則就之，¶
而弟達乎朝廷矣。<pb:KR1d0052_tls_025-39a>¶

# src: LIJI 24.02.42; Couvreur 2.308f; Su1n Xïda4n 12.65; Jia1ng Yi4hua2 662; Yishu 36:61.40a; tr. Legge 2.230;
# dating: 8110
25.39行，¶
肩而不併，¶
不錯則隨。¶
見老者，¶
則車徒辟；¶
斑白者不以其任行乎道路，¶
而弟達乎道路矣。¶

# src: LIJI 24.02.43; Couvreur 2.308f; Su1n Xïda4n 12.65; Jia1ng Yi4hua2 662; Yishu 36:61.40a; tr. Legge 2.230;
# dating: 8110
居鄉以齒，¶
而老窮不遺，¶
強不犯弱，¶
眾不暴寡，¶
而弟達乎州巷矣。<pb:KR1d0052_tls_025-40a>¶

# src: LIJI 24.02.44; Couvreur 2.309f; Su1n Xïda4n 12.65f; Jia1ng Yi4hua2 662; Yishu 36:61.41a; tr. Legge 2.230;
# dating: 8110
25.40古之道，¶
五十不為甸徒，¶
頒禽隆諸長者，¶
而弟達乎獀狩矣。¶
軍旅什伍，¶
同爵則尚齒，¶
而弟達乎軍旅矣。<pb:KR1d0052_tls_025-41a>¶

# src: LIJI 24.02.45; Couvreur 2.309f; Su1n Xïda4n 12.66; Jia1ng Yi4hua2 662; Yishu 36:61.42a; tr. Legge 2.231;
# dating: 8110
25.41孝弟發諸朝廷，¶
行乎道路，¶
至乎州巷，¶
放乎獀狩，¶
循乎軍旅，¶
眾以義死之，¶
而弗敢犯也。<pb:KR1d0052_tls_025-42a>¶

# src: LIJI 24.02.46; Couvreur 2.310f; Su1n Xïda4n 12.66; Jia1ng Yi4hua2 663; Yishu 36:61.42b; tr. Legge 2.231;
# dating: 8110
25.42祀乎明堂，¶
所以教諸侯之孝也；¶
食三老五更於大學，¶
所以教諸侯之弟也。¶
祀先賢於西學，¶
所以教諸侯之德也；¶
耕藉，¶
所以教諸侯之養也；¶
朝覲，¶
所以教諸侯之臣也。¶

# src: LIJI 24.02.47; Couvreur 2.310f; Su1n Xïda4n 12.66; Jia1ng Yi4hua2 664; Yishu 36:61.43a; tr. Legge 2.231;
# dating: 8110
五者，¶
天下之大教也。<pb:KR1d0052_tls_025-43a>¶

# src: LIJI 24.02.48; Couvreur 2.311f; Su1n Xïda4n 12.66; Jia1ng Yi4hua2 664; Yishu 36:61.44b; tr. Legge 2.231;
# dating: 8110
25.43食三老五更於大學，¶
天子袒而割牲，¶
執醬而饋，¶
執爵而酳，¶
冕而揔干，¶
所以教諸侯之弟也。¶

# src: LIJI 24.02.49; Couvreur 2.311f; Su1n Xïda4n 12.66; Jia1ng Yi4hua2 664f; Yishu 36:61.44b; tr. Legge 2.231;
# dating: 8110
是故
鄉里有齒，¶
而老窮不遺，¶
強不犯弱，¶眾不暴寡，¶
此由大學來者也。¶
天子設四學，¶
當入學，¶
而大子齒。<pb:KR1d0052_tls_025-44a>¶

# src: LIJI 24.02.50; Couvreur 2.311f; Su1n Xïda4n 12.67; Jia1ng Yi4hua2 665; Yishu 36:61.46b; tr. Legge 2.232;
# dating: 8110
25.44天子巡守，¶
諸侯待于竟。¶
天子先見百年者。¶
八十、¶九十者東行，¶
西行者弗敢過；¶
西行，¶
東行者弗敢過。¶
欲言政者，¶
君就之可也。<pb:KR1d0052_tls_025-45a>¶

# src: LIJI 24.02.51; Couvreur 2.311f; Su1n Xïda4n 12.67f; Jia1ng Yi4hua2 665; Yishu 36:61.47a; tr. Legge 2.232;
# dating: 8110
25.45壹命齒于鄉里，¶
再命齒于族，¶
三命不齒；¶
族有七十者，¶
弗敢先。¶
七十者，¶
不有大故不入朝；¶
若有大故而入，¶
君必與之揖讓，¶
而后及爵者。<pb:KR1d0052_tls_025-46a>¶

# src: LIJI 24.02.52; Couvreur 2.313; Su1n Xïda4n 12.68; Jia1ng Yi4hua2 666; Yishu 36:61.50b; tr. Legge 2.233;
# dating: 8110
25.46天子有善，¶
讓德於天；¶
諸侯有善，¶
歸諸天子；¶
卿大夫有善，¶
薦於諸侯；¶
士庶人有善，¶
本諸父母，¶
薦諸長老；¶

# src: LIJI 24.02.53; Couvreur 2.313; Su1n Xïda4n 12.68; Jia1ng Yi4hua2 666; Yishu 36:61.50b-51b; tr. Legge 2.233;
# dating: 8110
祿爵慶賞，¶
成諸宗廟；¶
所以示順也。¶
昔者
聖人建陰陽天地之情，¶
立以為易。¶
易抱龜南面，¶
天子卷冕北面，¶

# src: LIJI 24.02.54; Couvreur 2.313; Su1n Xïda4n 12.68; Jia1ng Yi4hua2 666; Yishu 36:61.51b; tr. Legge 2.233;
# dating: 8110
雖有明知之心，¶
必進斷其志焉。¶
示不敢專，¶
以尊天也。¶
善則稱人，¶
過則稱己。¶
教不伐以尊賢也。<pb:KR1d0052_tls_025-47a>¶

# src: LIJI 24.02.55; Couvreur 2.315f; Su1n Xïda4n 12.69; Jia1ng Yi4hua2 666; Yishu 36:61.53b; tr. Legge 2.233;
# dating: 8110
25.47孝子將祭祀，¶
必有齊莊之心以慮事，¶
以具服物，¶
以脩宮室，¶
以治百事。¶
及祭之日，¶
顏色必溫，¶
行必恐，¶
如懼不及愛然。¶

# src: LIJI 24.02.56; Couvreur 2.315f; Su1n Xïda4n 12.69; Jia1ng Yi4hua2 666; Yishu 36:61.53b; tr. Legge 2.233;
# dating: 8110
其奠之也，¶
容貌必溫，¶
身必詘，¶
如語焉而未之然。¶
宿者皆出，¶
其立卑靜以正，¶
如將弗見然。¶
及祭之後，¶
陶陶遂遂。¶
如將復入然。¶

# src: LIJI 24.02.57; Couvreur 2.315f; Su1n Xïda4n 12.69; Jia1ng Yi4hua2 666f; Yishu 36:61.53b; tr. Legge 2.233;
# dating: 8110
是故
愨善不違身，¶
耳目不違心，¶
思慮不違親。¶
結諸心，¶
形諸色，¶
而術省之；¶
孝子之志也。<pb:KR1d0052_tls_025-48a>¶

# src: LIJI 24.02.58; Couvreur 2.316; Su1n Xïda4n 12.70; Jia1ng Yi4hua2 667; Yishu 36:61.57b; tr. Legge 2.235;
# dating: 8110
25.48建國之神位；¶
右社稷，¶
而左宗廟。

