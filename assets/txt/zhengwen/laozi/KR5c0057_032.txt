# -*- mode: mandoku-view -*-
#+TITLE: 老子
#+DATE: 2016-08-10 10:15:31
#+PROPERTY: ID KR5c0057
#+PROPERTY: BASEEDITION tls
#+PROPERTY: JUAN 31
#+PROPERTY: CAT 1pre-han,哲學思想,道家

# src: LAO 32.1; tr. D.C. Lau 19i2: 49; here tr. Karlgren 1975
# dating: 8120
<pb:KR5c0057_tls_032-1a>¶
** 32 第三十二章

道恒無名，¶
樸雖小
而天下莫能臣也。¶
侯王若能守之，¶
萬物將自賓。¶
天地相合，以降甘露，¶
民莫之令而自均焉。¶始制有名，¶
名亦既有，¶
夫亦將知止。¶
知止所以不殆。¶
譬道之在天下也，¶
猶川谷之與江海也。

