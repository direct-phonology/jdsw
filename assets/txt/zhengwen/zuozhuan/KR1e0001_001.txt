# -*- mode: mandoku-view -*-
#+TITLE: 春秋左傳
#+DATE: 2016-08-10 10:06:43
#+PROPERTY: ID KR1e0001
#+PROPERTY: BASEEDITION tls
#+PROPERTY: JUAN 0
#+PROPERTY: CAT 1pre-han,經學典籍,春秋類
<pb:KR1e0001_tls_001-1a>¶
** 1 隱公

B《傳》
<pb:KR1e0001_tls_001-2a>¶

B1惠公元妃孟子。¶
孟子卒，¶
繼室以聲子，¶
生隱公。<pb:KR1e0001_tls_001-3a>¶
宋武公生仲子。¶
仲子生而有文在其手，¶
曰為魯夫人，¶
故仲子歸于我。¶
生桓公而惠公薨，¶
是以隱公立而奉之。<pb:KR1e0001_tls_001-4a>¶

# src: ZUO Yin 1.1 (722 B.C.); Ya2ng Bo2ju4n 9; Wa2ng Sho3uqia1n et al. 2
# dating: 8120
A1.1《隱公元年經》
<pb:KR1e0001_tls_001-5a>¶

A1.1.1元年春王正月。
<pb:KR1e0001_tls_001-6a>¶

A1.1.2三月，¶
公及邾儀父盟于蔑。
<pb:KR1e0001_tls_001-7a>¶

A1.1.3夏五月，¶
鄭伯克段于鄢。
<pb:KR1e0001_tls_001-8a>¶

A1.1.4秋七月，¶
天王使宰咺來歸惠公、¶
仲子之賵。
<pb:KR1e0001_tls_001-9a>¶

A1.1.5九月，¶
及宋人盟于宿。
<pb:KR1e0001_tls_001-10a>¶

A1.1.6冬十有二月，¶
祭伯來。
<pb:KR1e0001_tls_001-11a>¶

A1.1.7公子益師卒。
<pb:KR1e0001_tls_001-12a>¶

B1.1《隱公元年傳》
<pb:KR1e0001_tls_001-13a>¶

B1.1.1元年春，¶
王周正月，¶
不書即位，¶
攝也。<pb:KR1e0001_tls_001-14a>¶

# src: ZUO Yin 1.2 (722 B.C.); Ya2ng Bo2ju4n 9; Wa2ng Sho3uqia1n et al. 2
# dating: 8120
B1.1.2三月，¶
公及邾儀父盟于蔑。¶
邾子克也。¶
未王命，¶
故不書爵。¶
曰「儀父」，¶
貴之也。¶
公攝位而欲求好於邾，¶
故為蔑之盟。<pb:KR1e0001_tls_001-15a>¶

# src: ZUO Yin 1.3 (722 B.C.); Ya2ng Bo2ju4n 10; Wa2ng Sho3uqia1n et al. 2; tr. Legge 5
# dating: 8120
B1.1.3夏四月，¶
費伯帥師城郎。¶
不書，¶
非公命也。<pb:KR1e0001_tls_001-16a>¶

# src: ZUO Yin 1.4.1 (722 B.C.); Ya2ng Bo2ju4n 10; Wa2ng Sho3uqia1n et al. 2; tr. Legge 5
# dating: 8120
B1.1.4初，¶
鄭武公娶于申，¶
曰武姜，¶
生莊公及共叔段。¶
莊公寤生，¶
驚姜氏，¶
故名曰寤生，¶
遂惡之。¶
愛共叔段，¶
欲立之。¶

# src: ZUO Yin 1.4.2 (722 B.C.); Ya2ng Bo2ju4n 10; Wa2ng Sho3uqia1n et al. 2; tr. Legge 5
# dating: 8120
亟請於武公，¶
公弗許。¶
及莊公即位，¶
為之請制。¶

# src: ZUO Yin 1.4.3 (722 B.C.); Ya2ng Bo2ju4n 11; Wa2ng Sho3uqia1n et al. 2; tr. Legge 5
# dating: 8120
公曰：¶
「制，¶
巖邑也，¶
虢叔死焉。¶
佗邑唯命。」¶
請京，¶
使居之，¶
謂之京城大叔。¶

# src: ZUO Yin 1.4.4 (722 B.C.); Ya2ng Bo2ju4n 11; Wa2ng Sho3uqia1n et al. 2; tr. Legge 5
# dating: 8120
祭仲曰：¶
「都，¶
城過百雉，¶
國之害也。¶
先王之制：¶
大都，¶
不過參國之一；¶
中，
五之一；¶
小，
九之一。¶

# src: ZUO Yin 1.4.5 (722 B.C.); Ya2ng Bo2ju4n 12; Wa2ng Sho3uqia1n et al. 2; tr. Legge 5
# dating: 8120
今京不度，¶
非制也，¶
君將不堪。」¶
公曰：¶
「姜氏欲之，¶
焉辟害？」¶

# src: ZUO Yin 1.4.6 (722 B.C.); Ya2ng Bo2ju4n 12; Wa2ng Sho3uqia1n et al. 2; tr. Legge 5
# dating: 8120
對曰：¶
「姜氏何厭之有？¶
不如早為之所，¶
無使滋蔓！¶
蔓，
難圖也。¶
蔓草猶不可除，¶
況君之寵弟乎？」¶
公曰：¶
「多行不義必自斃，¶
子姑待之。」<pb:KR1e0001_tls_001-17a>¶

# src: ZUO Yin 1.4.7 (722 B.C.); Ya2ng Bo2ju4n 12; Wa2ng Sho3uqia1n et al. 5; tr. Legge 5
# dating: 8120
既而大叔命西鄙、北鄙貳於己。¶
公子呂曰：¶
「國不堪貳，¶
君將若之何？¶

# src: ZUO Yin 1.4.8 (722 B.C.); Ya2ng Bo2ju4n 12; Wa2ng Sho3uqia1n et al. 5; tr. Legge 6
# dating: 8120
欲與大叔，¶
臣請事之；¶
若弗與，¶
則請除之，¶
無生民心。」¶
公曰：¶
「無庸，¶
將自及。」¶
大叔又收貳以為己邑，¶
至于廩延。¶

# src: ZUO Yin 1.4.9 (722 B.C.); Ya2ng Bo2ju4n 13; Wa2ng Sho3uqia1n et al. 5; tr. Legge 6
# dating: 8120
子封曰：¶
「可矣。¶
厚將得眾。」¶
公曰：¶
「不義，¶
不暱。¶
厚將崩。」<pb:KR1e0001_tls_001-18a>¶

# src: ZUO Yin 1.4.10 (722 B.C.); Ya2ng Bo2ju4n 13; Wa2ng Sho3uqia1n et al. 5; tr. Legge 6
# dating: 8120
大叔完、聚，¶
繕甲、兵，¶
具卒、乘，¶
將襲鄭，¶
夫人將啟之。¶
公聞其期，¶
曰：¶
「可矣。」¶
命子封帥車二百乘以伐京。¶

# src: ZUO Yin 1.4.11 (722 B.C.); Ya2ng Bo2ju4n 13; Wa2ng Sho3uqia1n et al. 5; tr. Legge 6
# dating: 8120
京叛大叔段。¶
段入于鄢。¶
公伐諸鄢。¶

# src: ZUO Yin 1.4.12 (722 B.C.); Ya2ng Bo2ju4n 14; Wa2ng Sho3uqia1n et al. 5; tr. Legge 6
# dating: 8120
五月辛丑，¶
大叔出奔共。<pb:KR1e0001_tls_001-19a>¶
書曰：¶
「鄭伯克段于鄢。」¶
段不弟，¶
故不言弟；¶
如二君，¶
故曰克；¶
稱鄭伯，¶
譏失教也；¶

# src: ZUO Yin 1.4.13 (722 B.C.); Ya2ng Bo2ju4n 14; Wa2ng Sho3uqia1n et al. 5; tr. Legge 6
# dating: 8120
謂之鄭志。¶
不言出奔，¶
難之也。<pb:KR1e0001_tls_001-20a>¶
遂寘姜氏于城潁，¶
而誓之曰：¶
「不及黃泉，¶
無相見也！」¶
既而悔之。<pb:KR1e0001_tls_001-21a>¶

# src: ZUO Yin 1.4.14 (722 B.C.); Ya2ng Bo2ju4n 14; Wa2ng Sho3uqia1n et al. 7; tr. Legge 6
# dating: 8120
潁考叔為潁谷封人，¶
聞之，¶
有獻於公。¶
公賜之食。¶
食舍肉。¶

# src: ZUO Yin 1.4.15 (722 B.C.); Ya2ng Bo2ju4n 15; Wa2ng Sho3uqia1n et al. 7; tr. Legge 6
# dating: 8120
公問之。¶
對曰：¶
「小人有母，¶
皆嘗小人之食矣；¶
未嘗君之羹，¶
請以遺之。」¶
公曰：¶
「爾有母遺，¶
繄我獨無！」¶

# src: ZUO Yin 1.4.16 (722 B.C.); Ya2ng Bo2ju4n 14; Wa2ng Sho3uqia1n et al. 7; tr. Legge 6
# dating: 8120
潁考叔曰：¶
「敢問何謂也？」¶
公語之故，¶
且告之悔。¶
對曰：¶
「君何患焉？¶
若闕地及泉，¶
隧而相見，¶
其誰曰不然？」¶

# src: ZUO Yin 1.4.17 (722 B.C.); Ya2ng Bo2ju4n 14; Wa2ng Sho3uqia1n et al. 7; tr. Legge 6
# dating: 8120
公從之。¶
公入而賦：¶
「大隧之中，¶
其樂也融融。」¶
姜出而賦：¶
「大隧之外，¶
其樂也洩洩。」¶
遂為母子如初。¶

# src: ZUO Yin 1.4.18 (722 B.C.); Ya2ng Bo2ju4n 14; Wa2ng Sho3uqia1n et al. 7; tr. Legge 6
# dating: 8120
君子曰：¶
「潁考叔，¶
純孝也，¶
愛其母，¶
施及莊公。¶

# src: ZUO Yin 1.4.19 (722 B.C.); Ya2ng Bo2ju4n 16; Wa2ng Sho3uqia1n et al. 8; tr. Legge 6
# dating: 8120
《詩》曰：¶
『『孝子不匱，¶
永錫爾類』，¶
其是之謂乎！」<pb:KR1e0001_tls_001-22a>¶

# src: ZUO Yin 1.5 (722 B.C.); Ya2ng Bo2ju4n 16; Wa2ng Sho3uqia1n et al. 9; tr. Legge 7
# dating: 8120
B1.1.5秋七月，¶
天王使宰咺來歸惠公、¶
仲子之賵。¶
緩，
且子氏未薨，¶
故名。<pb:KR1e0001_tls_001-23a>¶

# src: ZUO Yin 1.5 (722 B.C.); Ya2ng Bo2ju4n 16; Wa2ng Sho3uqia1n et al. 9; tr. Legge 7
# dating: 8120
天子七月而葬，¶
同軌畢至；¶
諸侯五月，¶
同盟至；¶
大夫三月，¶
同位至；¶
士踰月，¶
外姻至。¶

# src: ZUO Yin 1.5 (722 B.C.); Ya2ng Bo2ju4n 17; Wa2ng Sho3uqia1n et al. 9; tr. Legge 7
# dating: 8120
贈死不及尸，¶
弔生不及哀，¶
豫凶事，¶
非禮也。<pb:KR1e0001_tls_001-24a>¶

# src: ZUO Yin 1.6 (722 B.C.); Ya2ng Bo2ju4n 17; Wa2ng Sho3uqia1n et al. 9; tr. Legge 7
# dating: 8120
B1.1.6八月，¶
紀人伐夷。¶
夷不告，¶
故不書。<pb:KR1e0001_tls_001-25a>¶

# src: ZUO Yin 1.7 (722 B.C.); Ya2ng Bo2ju4n 17; Wa2ng Sho3uqia1n et al. 9; tr. Legge 7
# dating: 8120
B1.1.7有蜚。¶
不為災，¶
亦不書。<pb:KR1e0001_tls_001-26a>¶

# src: ZUO Yin 1.8 (722 B.C.); Ya2ng Bo2ju4n 18; Wa2ng Sho3uqia1n et al. 9; tr. Legge 7
# dating: 8120
B1.1.8惠公之季年，¶
敗宋師于黃。¶
公立而求成焉。¶
九月，¶
及宋人盟于宿，¶
始通也。<pb:KR1e0001_tls_001-27a>¶

# src: ZUO Yin 1.9 (722 B.C.); Ya2ng Bo2ju4n 18; Wa2ng Sho3uqia1n et al. 9; tr. Legge 7
# dating: 8120
B1.1.9冬十月庚申，¶
改葬惠公。¶
公弗臨，¶
故不書。<pb:KR1e0001_tls_001-28a>¶

# src: ZUO Yin 1.9 (722 B.C.); Ya2ng Bo2ju4n 18; Wa2ng Sho3uqia1n et al. 9; tr. Legge 7
# dating: 8120
惠公之薨也，¶
有宋師，¶
太子少，¶
葬故有闕，¶
是以改葬。<pb:KR1e0001_tls_001-29a>¶

# src: ZUO Yin 1.10 (722 B.C.); Ya2ng Bo2ju4n 18; Wa2ng Sho3uqia1n et al. 9; tr. Legge 7
# dating: 8120
B1.1.10衛侯來會葬，¶
不見公，¶
亦不書。<pb:KR1e0001_tls_001-30a>¶

# src: ZUO Yin 1.11 (722 B.C.); Ya2ng Bo2ju4n 18; Wa2ng Sho3uqia1n et al. 9; tr. Legge 7
# dating: 8120
B1.1.11鄭共叔之亂，¶
公孫滑出奔衛。¶
衛人為之伐鄭，¶
取廩延。¶
鄭人以王師、¶
虢師伐衛南鄙。¶

# src: ZUO Yin 1.11 (722 B.C.); Ya2ng Bo2ju4n 19; Wa2ng Sho3uqia1n et al. 9; tr. Legge 7
# dating: 8120
請師於邾，¶
邾子使私於公子豫。¶
豫請往，¶
公弗許，¶
遂行，¶
及邾人、¶
鄭人盟于翼。¶
不書，¶
非公命也。<pb:KR1e0001_tls_001-31a>¶

# src: ZUO Yin 1.12 (722 B.C.); Ya2ng Bo2ju4n 19; Wa2ng Sho3uqia1n et al. 9; tr. Legge 7
# dating: 8120
B1.1.12新作南門，¶
不書，¶
亦非公命也。<pb:KR1e0001_tls_001-32a>¶

# src: ZUO Yin 1.13 (722 B.C.); Ya2ng Bo2ju4n 19; Wa2ng Sho3uqia1n et al. 9
# dating: 8120
B1.1.13十二月，¶
祭伯來，¶
非王命也。<pb:KR1e0001_tls_001-33a>¶

# src: ZUO Yin 1.14 (722 B.C.); Ya2ng Bo2ju4n 19; Wa2ng Sho3uqia1n et al. 9
# dating: 8120
B1.1.14眾父卒，¶
公不與小斂，¶
故不書日。<pb:KR1e0001_tls_001-34a>¶

# src: ZUO Yin 2.1 (721 B.C.); Ya2ng Bo2ju4n 22; Wa2ng Sho3uqia1n et al. 12
# dating: 8120
A1.2《隱公二年經》
<pb:KR1e0001_tls_001-35a>¶

A1.2.1二年春，¶
公會戎于潛。<pb:KR1e0001_tls_001-36a>¶
A1.2.2夏五月，¶
莒人入向。
<pb:KR1e0001_tls_001-37a>¶

A1.2.3無駭帥師入極。
<pb:KR1e0001_tls_001-38a>¶

A1.2.4秋八月庚辰，¶
公及戎盟于唐。
<pb:KR1e0001_tls_001-39a>¶

A1.2.5九月，¶
紀裂繻來逆女。
<pb:KR1e0001_tls_001-40a>¶

A1.2.6冬十月，¶
伯姬歸于紀。
<pb:KR1e0001_tls_001-41a>¶

A1.2.7紀子帛、¶
莒子盟于密。
<pb:KR1e0001_tls_001-42a>¶

A1.2.8十有二月乙卯，¶
夫人子氏薨。
<pb:KR1e0001_tls_001-43a>¶

A1.2.9鄭人伐衛。
<pb:KR1e0001_tls_001-44a>¶

B1.2《隱公二年傳》
<pb:KR1e0001_tls_001-45a>¶

B1.2.1二年春，¶
公會戎于潛，¶
脩惠公之好也。¶
戎請盟，¶
公辭。<pb:KR1e0001_tls_001-46a>¶

# src: ZUO Yin 2.2 (721 B.C.); Ya2ng Bo2ju4n 22; Wa2ng Sho3uqia1n et al. 12; tr. Legge 9
# dating: 8120
B1.2.2莒子娶于向，¶
向姜不安莒而歸。¶
夏，
莒人入向，¶
以姜氏還。<pb:KR1e0001_tls_001-47a>¶

# src: ZUO Yin 2.3 (721 B.C.); Ya2ng Bo2ju4n 22; Wa2ng Sho3uqia1n et al. 12
# dating: 8120
B1.2.3司空無駭入極，¶
費庈父勝之。<pb:KR1e0001_tls_001-48a>¶

# src: ZUO Yin 2.4 (721 B.C.); Ya2ng Bo2ju4n 23; Wa2ng Sho3uqia1n et al. 12; tr. Legge 9
# dating: 8120
B1.2.4戎請盟。¶
秋，
盟于唐，¶
復脩戎好也。<pb:KR1e0001_tls_001-49a>¶

# src: ZUO Yin 2.5 (721 B.C.); Ya2ng Bo2ju4n 23; Wa2ng Sho3uqia1n et al. 12
# dating: 8120
B1.2.5九月，¶
紀裂繻來逆女，¶
卿為君逆也。<pb:KR1e0001_tls_001-50a>¶

# src: ZUO Yin 2.6 (721 B.C.); Ya2ng Bo2ju4n 23; Wa2ng Sho3uqia1n et al. 12; tr. Legge 9
# dating: 8120
B1.2.6冬，¶
紀子帛、¶
莒子
盟于密，¶
魯故也。<pb:KR1e0001_tls_001-51a>¶

# src: ZUO Yin 2.7 (721 B.C.); Ya2ng Bo2ju4n 23; Wa2ng Sho3uqia1n et al. 12
# dating: 8120
B1.2.7鄭人伐衛，¶
討公孫滑之亂也。<pb:KR1e0001_tls_001-52a>¶

# src: ZUO Yin 3.1 (720 B.C.); Ya2ng Bo2ju4n 25; Wa2ng Sho3uqia1n et al. 13
# dating: 8120
A1.3《隱公三年經》
<pb:KR1e0001_tls_001-53a>¶

A1.3.1三年春王二月，¶
己巳，¶
日有食之。
<pb:KR1e0001_tls_001-54a>¶

A1.3.2三月庚戌，¶
天王崩。
<pb:KR1e0001_tls_001-55a>¶

A1.3.3夏四月辛卯，¶
君氏卒。
<pb:KR1e0001_tls_001-56a>¶

A1.3.4秋，¶
武氏子來求賻。
<pb:KR1e0001_tls_001-57a>¶

A1.3.5八月庚辰，¶
宋公和卒。
<pb:KR1e0001_tls_001-58a>¶

A1.3.6冬十有二月，¶
齊侯、¶
鄭伯盟于石門。
<pb:KR1e0001_tls_001-59a>¶

A1.3.7癸未，¶
葬宋穆公。
<pb:KR1e0001_tls_001-60a>¶

B1.3《隱公三年傳》
<pb:KR1e0001_tls_001-61a>¶

B1.3.1三年春，¶
王三月，¶
壬戌，¶
平王崩。¶
赴以庚戌，¶
故書之。<pb:KR1e0001_tls_001-62a>¶

# src: ZUO Yin 3.2 (720 B.C.); Ya2ng Bo2ju4n 26; Wa2ng Sho3uqia1n et al. 13; tr. Legge 12
# dating: 8120
B1.3.2夏，¶
君氏卒。¶
－－聲子也。¶
不赴于諸侯，¶
不反哭于寢，¶
不祔于姑，¶
故不曰¶
「薨」。¶
不稱夫人，¶
故不言葬，¶
不書姓。¶
為公故，¶
曰¶
「君氏」。<pb:KR1e0001_tls_001-63a>¶

# src: ZUO Yin 3.3.1 (720 B.C.); Ya2ng Bo2ju4n 26; Wa2ng Sho3uqia1n et al. 14; tr. Legge 13
# dating: 8120
B1.3.3鄭武公、莊公¶
為平王卿士。¶
王貳于虢。¶

# src: ZUO Yin 3.3.2 (720 B.C.); Ya2ng Bo2ju4n 27; Wa2ng Sho3uqia1n et al. 14; tr. Legge 13
# dating: 8120
鄭伯怨王。¶
王曰：¶
「無之。」¶
故周、鄭交質。¶
王子狐為質於鄭，
鄭公子忽為質於周。¶
王崩，¶
周人將畀虢公政。¶

# src: ZUO Yin 3.3.3 (720 B.C.); Ya2ng Bo2ju4n 27; Wa2ng Sho3uqia1n et al. 14; tr. Legge 13
# dating: 8120
四月，¶
鄭祭足帥師取溫之麥。¶
秋，
又取成周之禾。¶
周、鄭交惡。<pb:KR1e0001_tls_001-64a>¶

# src: ZUO Yin 3.3.4 (720 B.C.); Ya2ng Bo2ju4n 27; Wa2ng Sho3uqia1n et al. 14; tr. Legge 13
# dating: 8120
君子曰：¶
「信不由中，¶
質無益也。¶
明恕而行，¶
要之以禮，¶
雖無有質，¶
誰能間之？¶
苟有明信，¶
澗、谿、¶
沼、沚之毛，¶
蘋、蘩、¶
薀藻之菜，¶

# src: ZUO Yin 3.3.5 (720 B.C.); Ya2ng Bo2ju4n 28; Wa2ng Sho3uqia1n et al. 14; tr. Legge 13
# dating: 8120
筐、筥、¶
錡、釜之器，¶
潢、汙、¶
行潦之水，¶
可薦於鬼神，¶
可羞於王公，¶
而況君子結二國之信，¶
行之以禮，¶
又焉用質？¶
《風》有《采蘩》、¶
《采蘋》，¶
《雅》有《行葦》、¶
《泂酌》，¶
昭忠信也。」<pb:KR1e0001_tls_001-65a>¶

# src: ZUO Yin 3.4 (720 B.C.); Ya2ng Bo2ju4n 28; Wa2ng Sho3uqia1n et al. 15
# dating: 8120
B1.3.4武氏子來求賻，¶
王未葬也。<pb:KR1e0001_tls_001-66a>¶

# src: ZUO Yin 3.5.1 (720 B.C.); Ya2ng Bo2ju4n 28; Wa2ng Sho3uqia1n et al. 16; tr. Legge 13
# dating: 8120
B1.3.5宋穆公疾，¶
召大司馬孔父
而屬殤公焉，¶

# src: ZUO Yin 3.5.2 (720 B.C.); Ya2ng Bo2ju4n 29; Wa2ng Sho3uqia1n et al. 16; tr. Legge 13
# dating: 8120
曰：¶
「先君舍與夷而立寡人，¶
寡人弗敢忘。¶
若以大夫之靈，¶
得保首領以沒；¶
先君若問與夷，¶
其將何辭以對？¶
請子奉之，¶
以主社稷。¶
寡人雖死，¶
亦無悔焉。」¶

# src: ZUO Yin 3.5.3 (720 B.C.); Ya2ng Bo2ju4n 29; Wa2ng Sho3uqia1n et al. 16; tr. Legge 13
# dating: 8120
對曰：¶
「群臣願奉馮也。」¶

# src: ZUO Yin 3.5.4 (720 B.C.); Ya2ng Bo2ju4n 29; Wa2ng Sho3uqia1n et al. 16; tr. Legge 13
# dating: 8120
公曰：¶
「不可。¶
先君以寡人為賢，¶
使主社稷。¶
若棄德不讓，¶
是廢先君之舉也，¶
豈曰能賢？¶
光昭先君之令德，¶
可不務乎？¶

# src: ZUO Yin 3.5.5 (720 B.C.); Ya2ng Bo2ju4n 29; Wa2ng Sho3uqia1n et al. 16; tr. Legge 13
# dating: 8120
吾子其無廢先君之功！」¶
使公子馮出居于鄭。¶
八月庚辰，¶
宋穆公卒，¶
殤公即位。<pb:KR1e0001_tls_001-67a>¶

# src: ZUO Yin 3.5.6 (720 B.C.); Ya2ng Bo2ju4n 30; Wa2ng Sho3uqia1n et al. 16; tr. Legge 13
# dating: 8120
君子曰：¶
「宋宣公可謂知人矣。¶
立穆公，¶
其子饗之，¶
命以義夫！¶
《商頌》曰：¶
『『殷受命咸宜，¶
百祿是荷。』¶
其是之謂乎！」<pb:KR1e0001_tls_001-68a>¶

# src: ZUO Yin 3.6. (720 B.C.); Ya2ng Bo2ju4n 30; Wa2ng Sho3uqia1n et al. 16
# dating: 8120
B1.3.6冬，¶
齊、鄭盟于石門，¶
尋盧之盟也。¶
庚戌，¶
鄭伯之車僨于濟。<pb:KR1e0001_tls_001-69a>¶

# src: ZUO Yin 3.7 (720 B.C.); Ya2ng Bo2ju4n 30; Wa2ng Sho3uqia1n et al. 19; tr. Legge 13
# dating: 8120
B1.3.7衛莊公娶于齊東宮得臣之妹，¶
曰莊姜，¶
美而無子，¶

# src: ZUO Yin 3.7 (720 B.C.); Ya2ng Bo2ju4n 31; Wa2ng Sho3uqia1n et al. 19; tr. Legge 13
# dating: 8120
衛人所為賦《碩人》也。¶
又娶于陳，¶
曰厲媯，¶
生孝伯，¶
早死。¶
其娣戴媯
生桓公，¶
莊姜以為己子。<pb:KR1e0001_tls_001-70a>¶

# src: ZUO Yin 3.7 (720 B.C.); Ya2ng Bo2ju4n 31; Wa2ng Sho3uqia1n et al. 19; tr. Legge 14
# dating: 8120
公子州吁，¶
嬖人之子也。¶
有寵而好兵，¶
公弗禁。¶
莊姜惡之。¶
石碏諫曰：¶
「臣聞愛子，¶
教之以義方，¶
弗納於邪。¶

# src: ZUO Yin 3.7 (720 B.C.); Ya2ng Bo2ju4n 32; Wa2ng Sho3uqia1n et al. 19; tr. Legge 14
# dating: 8120
驕奢淫泆，¶
所自邪也。¶
四者之來，¶
寵祿過也。¶
將立州吁，¶
乃定之矣；¶
若猶未也，¶
階之為禍。¶
夫寵而不驕，¶
驕而能降，¶
降而不憾，¶
憾而能眕者，¶
鮮矣。¶

# src: ZUO Yin 3.7 (720 B.C.); Ya2ng Bo2ju4n 32; Wa2ng Sho3uqia1n et al. 19; tr. Legge 14
# dating: 8120
且夫賤妨貴，¶
少陵長，¶
遠間親，¶
新間舊，¶
小加大，¶
淫破義，¶
所謂六逆也；¶

# src: ZUO Yin 3.7 (720 B.C.); Ya2ng Bo2ju4n 32; Wa2ng Sho3uqia1n et al. 19; tr. Legge 14
# dating: 8120
君義，¶
臣行，¶
父慈，¶
子孝，¶
兄愛，¶
弟敬，¶
所謂六順也。¶

# src: ZUO Yin 3.7 (720 B.C.); Ya2ng Bo2ju4n 33; Wa2ng Sho3uqia1n et al. 19; tr. Legge 14
# dating: 8120
去順效逆，¶
所以速禍也。¶
君人者，¶
將禍是務去，¶
而速之，¶
無乃不可乎？」¶
弗聽。¶
其子厚與州吁游，¶
禁之，¶
不可。¶
桓公立，¶
乃老。<pb:KR1e0001_tls_001-71a>¶

# src: ZUO Yin 4.1 (719 B.C.); Ya2ng Bo2ju4n 35; Wa2ng Sho3uqia1n et al. 21; tr. Legge 16
# dating: 8120
A1.4《隱公四年經》
<pb:KR1e0001_tls_001-72a>¶

A1.4.1四年春，¶
王二月，¶
莒人伐杞，¶
取牟婁。
<pb:KR1e0001_tls_001-73a>¶

A1.4.2戊申，¶
衛州吁弒其君完。
<pb:KR1e0001_tls_001-74a>¶

A1.4.3夏，¶
公及宋公遇于清。
<pb:KR1e0001_tls_001-75a>¶

A1.4.4宋公、¶
陳侯、¶
蔡人、¶
衛人伐鄭。
<pb:KR1e0001_tls_001-76a>¶

A1.4.5秋，¶
翬帥師會宋公、¶
陳侯、¶
蔡人、¶
衛人伐鄭。
<pb:KR1e0001_tls_001-77a>¶

A1.4.6九月，¶
衛人殺州吁于濮。
<pb:KR1e0001_tls_001-78a>¶

A1.4.7冬十有二月，¶
衛人立晉。
<pb:KR1e0001_tls_001-79a>¶

B1.4《隱公四年傳》
<pb:KR1e0001_tls_001-80a>¶

B1.4.1四年春，¶
衛州吁弒桓公而立。<pb:KR1e0001_tls_001-81a>¶

# src: ZUO Yin 4.2 (719 B.C.); Ya2ng Bo2ju4n 36; Wa2ng Sho3uqia1n et al. 21; tr. Legge 16
# dating: 8120
B1.4.2公與宋公為會，¶
將尋宿之盟。¶
未及期，¶
衛人來告亂。¶
夏，
公及宋公遇于清。<pb:KR1e0001_tls_001-82a>¶

# src: ZUO Yin 4.3.1 (719 B.C.); Ya2ng Bo2ju4n 36; Wa2ng Sho3uqia1n et al. 22; tr. Legge 16
# dating: 8120
B1.4.3宋殤公之即位也，¶
公子馮出奔鄭。¶
鄭人欲納之。¶
及衛州吁立，¶
將脩先君之怨於鄭，¶
而求寵於諸侯，¶
以和其民。¶

# src: ZUO Yin 4.3.2 (719 B.C.); Ya2ng Bo2ju4n 36; Wa2ng Sho3uqia1n et al. 22; tr. Legge 16
# dating: 8120
使告於宋曰：¶
「君若伐鄭，¶
以除君害，¶
君為主，¶
敝邑以賦與陳、¶
蔡從，¶
則衛國之願也。」¶

# src: ZUO Yin 4.3.3 (719 B.C.); Ya2ng Bo2ju4n 36; Wa2ng Sho3uqia1n et al. 22; tr. Legge 16
# dating: 8120
宋人許之。¶
於是陳、¶
蔡方睦於衛，¶
故宋公、¶
陳侯、¶
蔡人、¶
衛人伐鄭，¶
圍其東門，¶
五日而還。<pb:KR1e0001_tls_001-83a>¶
公問於眾仲曰：¶
「衛州吁其成乎？」¶
對曰：¶
「臣聞以德和民，¶
不聞以亂。¶

# src: ZUO Yin 4.3.4 (719 B.C.); Ya2ng Bo2ju4n 36; Wa2ng Sho3uqia1n et al. 22; tr. Legge 16
# dating: 8120
以亂，¶
猶治絲而棼之也。¶
夫州吁，¶
阻兵而安忍，¶
阻兵無眾，¶
安忍無親，¶
眾叛、¶
親離，¶
難以濟矣。¶
夫兵，¶
猶火也；¶
弗戢，¶
將自焚也。¶
夫州吁弒其君，¶
而虐用其民，¶
於是乎不務令德，¶
而欲以亂成，¶
必不免矣。」<pb:KR1e0001_tls_001-84a>¶

# src: ZUO Yin 4.4 (719 B.C.); Ya2ng Bo2ju4n 37; Wa2ng Sho3uqia1n et al. 22; tr. Legge 16
# dating: 8120
B1.4.4秋，¶
諸侯復伐鄭。¶
宋公使來乞師，¶
公辭之。¶

# src: ZUO Yin 4.4.2 (719 B.C.); Ya2ng Bo2ju4n 37; Wa2ng Sho3uqia1n et al. 22; tr. Legge 16
# dating: 8120
羽父請以師會之，¶
公弗許。¶
固請而行。¶
故書曰¶
「翬帥師」，¶
疾之也。¶
諸侯之師敗鄭徒兵，¶
取其禾而還。<pb:KR1e0001_tls_001-85a>¶

# src: ZUO Yin 4.5.1 (719 B.C.); Ya2ng Bo2ju4n 37; Wa2ng Sho3uqia1n et al. 22; tr. Legge 16
# dating: 8120
B1.4.5州吁未能和其民，¶
厚問定君於石子。¶
石子曰：¶
「王覲為可。」¶
曰：¶
「何以得覲？」¶
曰：¶
「陳桓公方有寵於王。¶
陳、衛方睦，¶
若朝陳使請，¶
必可得也。」¶

# src: ZUO Yin 4.5.2 (719 B.C.); Ya2ng Bo2ju4n 37; Wa2ng Sho3uqia1n et al. 22; tr. Legge 17
# dating: 8120
厚從州吁如陳。¶
石碏使告于陳曰：¶
「衛國褊小，¶
老夫耄矣，¶
無能為也。¶
此二人者，¶
實弒寡君，¶
敢即圖之。」¶

# src: ZUO Yin 4.5.3 (719 B.C.); Ya2ng Bo2ju4n 38; Wa2ng Sho3uqia1n et al. 22; tr. Legge 17
# dating: 8120
陳人執之，¶
而請涖於衛。¶
九月，¶
衛人使右宰醜涖殺州吁于濮。¶
石碏使其宰獳羊肩涖殺石厚于陳。<pb:KR1e0001_tls_001-86a>¶

# src: ZUO Yin 4.5.4 (719 B.C.); Ya2ng Bo2ju4n 38; Wa2ng Sho3uqia1n et al. 22; tr. Legge 17
# dating: 8120
君子曰：¶
「石碏，¶
純臣也。¶
惡州吁而厚與焉。¶
『『大義滅親』，¶
其是之謂乎！」<pb:KR1e0001_tls_001-87a>¶

# src: ZUO Yin 4.6 (719 B.C.); Ya2ng Bo2ju4n 38; Wa2ng Sho3uqia1n et al. 23
# dating: 8120
B1.4.6衛人逆公子晉于邢。¶
冬十二月宣公即位。¶
書曰¶
「衛人立晉」，¶
眾也。<pb:KR1e0001_tls_001-88a>¶

# src: ZUO Yin 5.1.1 (718 B.C.); Ya2ng Bo2ju4n 41; Wa2ng Sho3uqia1n et al. 26; tr. Legge 18
# dating: 8120
A1.5《隱公五年經》
<pb:KR1e0001_tls_001-89a>¶

A1.5.1五年春，¶
公矢魚于棠。
<pb:KR1e0001_tls_001-90a>¶

A1.5.2夏四月，¶
葬衛桓公。
<pb:KR1e0001_tls_001-91a>¶

A1.5.3秋，¶
衛師入郕。
<pb:KR1e0001_tls_001-92a>¶

A1.5.4九月，¶
考仲子之宮。¶
初獻六羽。
<pb:KR1e0001_tls_001-93a>¶

A1.5.5邾人、¶
鄭人伐宋。
<pb:KR1e0001_tls_001-94a>¶

A1.5.6螟。
<pb:KR1e0001_tls_001-95a>¶

A1.5.7冬十有二月辛巳，¶
公子彄卒。
<pb:KR1e0001_tls_001-96a>¶

A1.5.8宋人伐鄭圍長葛。
<pb:KR1e0001_tls_001-97a>¶

B1.5《隱公五年傳》
<pb:KR1e0001_tls_001-98a>¶

B1.5.1五年春，¶
公將如棠觀魚者。¶
臧僖伯諫曰：¶
「凡物不足以講大事，¶
其材不足以備器用，¶
則君不舉焉。¶
君
將納民於軌、¶
物者也。¶

# src: ZUO Yin 5.1. 2(718 B.C.); Ya2ng Bo2ju4n 42; Wa2ng Sho3uqia1n et al. 26; tr. Legge 18
# dating: 8120
故講事
以度軌量謂之軌，¶
取材以章物采謂之物。¶
不軌不物，¶
謂之亂政。¶
亂政亟行，¶
所以敗也。¶

# src: ZUO Yin 5.1.3 (718 B.C.); Ya2ng Bo2ju4n 42; Wa2ng Sho3uqia1n et al. 26; tr. Legge 19
# dating: 8120
故春蒐、¶
夏苗、¶
秋獮、¶
冬狩，¶
皆於農隙以講事也。¶

# src: ZUO Yin 5.1.4 (718 B.C.); Ya2ng Bo2ju4n 43; Wa2ng Sho3uqia1n et al. 26; tr. Legge 19
# dating: 8120
三年而治兵，¶
入而振旅。¶
歸而飲至，¶
以數軍實。¶
昭文章，¶
明貴賤，¶
辨等列，¶
順少長，¶
習威儀也。¶

# src: ZUO Yin 5.1.5 (718 B.C.); Ya2ng Bo2ju4n 43; Wa2ng Sho3uqia1n et al. 26; tr. Legge 19
# dating: 8120
鳥獸，其肉¶
不登於俎，¶
皮革、齒牙、骨角、毛羽不登於器，¶
則公不射，古之制也。¶¶
若夫山林、川澤之實，¶
器用之資，¶
皁隸之事，¶
官司之守，¶
非君所及也。」¶

# src: ZUO Yin 5.1.6 (718 B.C.); Ya2ng Bo2ju4n 44; Wa2ng Sho3uqia1n et al. 26; tr. Legge 19
# dating: 8120
公曰：¶
「吾將略地焉。」¶
遂往，¶
陳魚而觀之，¶
僖伯稱疾不從。¶
書曰¶
「公矢魚于棠」，¶
非禮也，¶
且言遠地也。<pb:KR1e0001_tls_001-99a>¶

# src: ZUO Yin 5.2 (718 B.C.); Ya2ng Bo2ju4n 44; Wa2ng Sho3uqia1n et al. 26; tr. Legge 19
# dating: 8120
B1.5.2曲沃莊伯以鄭人、¶
邢人伐翼，¶
王使尹氏、¶
武氏助之。¶
翼侯奔隨。<pb:KR1e0001_tls_001-100a>¶

# src: ZUO Yin 5.3 (718 B.C.); Ya2ng Bo2ju4n 45; Wa2ng Sho3uqia1n et al. 26
# dating: 8120
B1.5.3夏，¶
葬衛桓公。¶
衛亂，¶
是以緩。<pb:KR1e0001_tls_001-101a>¶

# src: ZUO Yin 5.4 (718 B.C.); Ya2ng Bo2ju4n 45; Wa2ng Sho3uqia1n et al. 28; tr. Legge 19
# dating: 8120
B1.5.4四月，¶
鄭人侵衛牧，¶
以報東門之役。¶
衛人以燕師伐鄭。¶
鄭祭足、¶
原繁、¶
洩駕
以三軍軍其前，¶
使曼伯與子元潛軍軍其後。¶

# src: ZUO Yin 5.4 (718 B.C.); Ya2ng Bo2ju4n 45; Wa2ng Sho3uqia1n et al. 28; tr. Legge 19
# dating: 8120
燕人畏鄭三軍，¶
而不虞制人。¶
六月，¶
鄭二公子以制人敗燕師于北制。¶
君子曰：¶
「不備不虞，¶
不可以師。」<pb:KR1e0001_tls_001-102a>¶

# src: ZUO Yin 5.5 (718 B.C.); Ya2ng Bo2ju4n 45; Wa2ng Sho3uqia1n et al. 28
# dating: 8120
B1.5.5曲沃叛王。¶
秋，
王命虢公伐曲沃，¶
而立哀侯于翼。<pb:KR1e0001_tls_001-103a>¶

# src: ZUO Yin 5.6 (718 B.C.); Ya2ng Bo2ju4n 46; Wa2ng Sho3uqia1n et al. 28
# dating: 8120
B1.5.6衛之亂也，¶
郕人侵衛，¶
故衛師入郕。<pb:KR1e0001_tls_001-104a>¶

# src: ZUO Yin 5.7 (718 B.C.); Ya2ng Bo2ju4n 46; Wa2ng Sho3uqia1n et al. 28; tr. Legge 19
# dating: 8120
B1.5.7九月，¶
考仲子之宮，¶
將萬焉。¶
公問羽數於眾仲。¶
對曰：¶
「天子用八，¶
諸侯用六，¶
大夫四，¶
士二。¶

# src: ZUO Yin 5.7 (718 B.C.); Ya2ng Bo2ju4n 47; Wa2ng Sho3uqia1n et al. 28; tr. Legge 19
# dating: 8120
夫舞，¶
所以節八音
而行八風，¶
故自八以下。」¶
公從之。¶
於是初獻六羽，¶
始用六佾也。<pb:KR1e0001_tls_001-105a>¶

# src: ZUO Yin 5.8.1 (718 B.C.); Ya2ng Bo2ju4n 47; Wa2ng Sho3uqia1n et al. 28; tr. Legge 19
# dating: 8120
B1.5.8宋人取邾田。¶
邾人告於鄭曰：¶
「請君釋憾於宋，¶
敝邑為道。」¶
鄭人以王師會之，¶
伐宋，¶
入其郛，¶
以報東門之役。¶

# src: ZUO Yin 5.8.2 (718 B.C.); Ya2ng Bo2ju4n 47; Wa2ng Sho3uqia1n et al. 28; tr. Legge 19
# dating: 8120
宋人使來告命。¶
公聞其入郛也，¶
將救之，¶
問於使者曰：¶
「師何及？」¶
對曰：¶
「未及國。」¶

# src: ZUO Yin 5.8.3 (718 B.C.); Ya2ng Bo2ju4n 47; Wa2ng Sho3uqia1n et al. 28; tr. Legge 20
# dating: 8120
公怒，¶
乃止。¶
辭使者曰：¶
「君命寡人同恤社稷之難，¶
今問諸使者，¶
曰：¶
『『師未及國』，¶
非寡人之所敢知也。」<pb:KR1e0001_tls_001-106a>¶

# src: ZUO Yin 5.9 (718 B.C.); Ya2ng Bo2ju4n 47; Wa2ng Sho3uqia1n et al. 28; tr. Legge 20
# dating: 8120
B1.5.9冬十二月辛巳，¶
臧僖伯卒。¶
公曰：¶
「叔父有憾於寡人，¶
寡人弗敢忘。」¶
葬之加一等。<pb:KR1e0001_tls_001-107a>¶

# src: ZUO Yin 5.10 (718 B.C.); Ya2ng Bo2ju4n 47; Wa2ng Sho3uqia1n et al. 28
# dating: 8120
B1.5.10宋人伐鄭，¶
圍長葛，¶
以報入郛之役也。<pb:KR1e0001_tls_001-108a>¶

# src: ZUO Yin 6.1 (717 B.C.); Ya2ng Bo2ju4n 49; Wa2ng Sho3uqia1n et al. 32; tr. Legge 21
# dating: 8120
A1.6《隱公六年經》
<pb:KR1e0001_tls_001-109a>¶

A1.6.1六年春，¶
鄭人來渝平。
<pb:KR1e0001_tls_001-110a>¶

A1.6.2夏五月辛酉，¶
公會齊侯，¶
盟于艾。
<pb:KR1e0001_tls_001-111a>¶

A1.6.3秋七月。
<pb:KR1e0001_tls_001-112a>¶

A1.6.4冬，¶
宋人取長葛。
<pb:KR1e0001_tls_001-113a>¶

B1.6《隱公六年傳》
<pb:KR1e0001_tls_001-114a>¶

B1.6.1六年春，¶
鄭人來渝平，¶
更成也。<pb:KR1e0001_tls_001-115a>¶

# src: ZUO Yin 6.2 (717 B.C.); Ya2ng Bo2ju4n 49; Wa2ng Sho3uqia1n et al. 32; tr. Legge 21
# dating: 8120
B1.6.2翼九宗五正
頃父之子嘉父
逆晉侯于隨，¶
納諸鄂，¶
晉人謂之鄂侯。<pb:KR1e0001_tls_001-116a>¶

# src: ZUO Yin 6.3 (717 B.C.); Ya2ng Bo2ju4n 49; Wa2ng Sho3uqia1n et al. 32
# dating: 8120
B1.6.3夏，¶
盟于艾，¶
始平于齊也。<pb:KR1e0001_tls_001-117a>¶

# src: ZUO Yin 6.4.1 (717 B.C.); Ya2ng Bo2ju4n 49; Wa2ng Sho3uqia1n et al. 32; tr. Legge 21
# dating: 8120
B1.6.4五月庚申，¶
鄭伯侵陳，¶
大獲。<pb:KR1e0001_tls_001-118a>¶
往歲，¶
鄭伯請成于陳，¶
陳侯不許。¶

# src: ZUO Yin 6.4.2 (717 B.C.); Ya2ng Bo2ju4n 50; Wa2ng Sho3uqia1n et al. 32; tr. Legge 21
# dating: 8120
五父諫曰：¶
「親仁、¶
善鄰，¶
國之寶也。¶
君其許鄭！」¶
陳侯曰：¶
「宋、¶
衛實難，¶
鄭何能為？」¶
遂不許。<pb:KR1e0001_tls_001-119a>¶

# src: ZUO Yin 6.4.3 (717 B.C.); Ya2ng Bo2ju4n 50; Wa2ng Sho3uqia1n et al. 32; tr. Legge 21
# dating: 8120
君子曰：¶
「善不可失，¶
惡不可長，¶
其陳桓公之謂乎！¶
長惡不悛，¶
徒自及也。¶
雖欲救之，¶
其將能乎！¶

# src: ZUO Yin 6.4.4 (717 B.C.); Ya2ng Bo2ju4n 50; Wa2ng Sho3uqia1n et al. 32; tr. Legge 21
# dating: 8120
《商書》曰：¶
『『惡之易也，¶
如火之燎于原，¶
不可鄉邇，¶
其猶可撲滅？』¶

# src: ZUO Yin 6.4.5 (717 B.C.); Ya2ng Bo2ju4n 50; Wa2ng Sho3uqia1n et al. 32; tr. Legge 21
# dating: 8120
周任有言曰：¶
『『為國家者，¶
見惡，¶
如農夫之務去草焉，¶
芟夷薀崇之，¶
絕其本根，¶
勿使能殖，¶
則善者信矣。』」<pb:KR1e0001_tls_001-120a>¶

# src: ZUO Yin 6.5 (717 B.C.); Ya2ng Bo2ju4n 51; Wa2ng Sho3uqia1n et al. 34
# dating: 8120
B1.6.5秋，¶
宋人取長葛。<pb:KR1e0001_tls_001-121a>¶

# src: ZUO Yin 6.6 (717 B.C.); Ya2ng Bo2ju4n 51; Wa2ng Sho3uqia1n et al. 34; tr. Legge 21
# dating: 8120
B1.6.6冬，¶
京師來告饑，¶
公為之請糴於宋、¶
衛、齊、¶
鄭，
禮也。<pb:KR1e0001_tls_001-122a>¶

# src: ZUO Yin 6.7 (717 B.C.); Ya2ng Bo2ju4n 51; Wa2ng Sho3uqia1n et al. 34; tr. Legge 21
# dating: 8120
B1.6.7鄭伯如周，¶
始朝桓王也。¶
王不禮焉。¶
周桓公言於王曰：¶
「我周之東遷，¶
晉、鄭焉依。¶
善鄭以勸來者，¶
猶懼不蔇，¶
況不禮焉？¶
鄭不來矣。」<pb:KR1e0001_tls_001-123a>¶

# src: ZUO Yin 7.1.1 (716 B.C.); Ya2ng Bo2ju4n 53; Wa2ng Sho3uqia1n et al. 35; tr. Legge 23
# dating: 8120
A1.7《隱公七年經》
<pb:KR1e0001_tls_001-124a>¶

A1.7.1七年春，¶
王三月，¶
叔姬歸于紀。
<pb:KR1e0001_tls_001-125a>¶

A1.7.2滕侯卒。
<pb:KR1e0001_tls_001-126a>¶

A1.7.3夏，¶
城中丘。
<pb:KR1e0001_tls_001-127a>¶

A1.7.4齊侯使其弟年來聘。
<pb:KR1e0001_tls_001-128a>¶

A1.7.5秋，¶
公伐邾。
<pb:KR1e0001_tls_001-129a>¶

A1.7.6冬，¶
天王使凡伯來聘。¶
戎伐凡伯于楚丘以歸。
<pb:KR1e0001_tls_001-130a>¶

B1.7《隱公七年傳》
<pb:KR1e0001_tls_001-131a>¶

B1.7.1七年春，¶
滕侯卒。¶
不書名，¶
未同盟也。¶
凡諸侯同盟，¶
於是稱名，¶
故薨
則赴以名，¶

# src: ZUO Yin 7.1.2 (716 B.C.); Ya2ng Bo2ju4n 54; Wa2ng Sho3uqia1n et al. 35; tr. Legge 23
# dating: 8120
告終、稱嗣也，¶
以繼好息民，¶
謂之禮經。<pb:KR1e0001_tls_001-132a>¶

# src: ZUO Yin 7.3 (716 B.C.); Ya2ng Bo2ju4n 54; Wa2ng Sho3uqia1n et al. 35
# dating: 8120
B1.7.2夏，¶
城中丘。¶
書，不時也。
<pb:KR1e0001_tls_001-133a>¶

B1.7.3齊侯使夷仲年來聘，¶
結艾之盟也。<pb:KR1e0001_tls_001-134a>¶

# src: ZUO Yin 7.4 (716 B.C.); Ya2ng Bo2ju4n 54; Wa2ng Sho3uqia1n et al. 35; tr. Legge 23
# dating: 8120
B1.7.4秋，¶
宋及鄭平。¶
七月庚申，¶
盟于宿。¶
公伐邾，¶
為宋討也。<pb:KR1e0001_tls_001-135a>¶

# src: ZUO Yin 7.5 (716 B.C.); Ya2ng Bo2ju4n 54; Wa2ng Sho3uqia1n et al. 35; tr. Legge 23
# dating: 8120
B1.7.5初，¶
戎朝于周，¶
發幣于公卿，¶
凡伯弗賓。¶
冬，
王使凡伯來聘。¶
還，
戎伐之于楚丘以歸。<pb:KR1e0001_tls_001-136a>¶

# src: ZUO Yin 7.6 (716 B.C.); Ya2ng Bo2ju4n 55; Wa2ng Sho3uqia1n et al. 35; tr. Legge 23
# dating: 8120
B1.7.6陳及鄭平。¶
十二月，¶
陳五父如鄭涖盟。¶
壬申，¶
及鄭伯盟，¶
歃如忘。¶
洩伯曰：¶
「五父必不免，¶
不賴盟矣。」<pb:KR1e0001_tls_001-137a>¶
鄭良佐如陳涖盟，¶
辛巳，¶
及陳侯盟，¶
亦知陳之將亂也。<pb:KR1e0001_tls_001-138a>¶

# src: ZUO Yin 7.7 (716 B.C.); Ya2ng Bo2ju4n 55; Wa2ng Sho3uqia1n et al. 35; tr. Legge 24
# dating: 8120
B1.7.7鄭公子忽在王所，¶
故陳侯請妻之，¶
鄭伯許之，¶
乃成昏。<pb:KR1e0001_tls_001-139a>¶

# src: ZUO Yin 8.1 (715 B.C.); Y:57; Wa2ng Sho3uqia1n et al. 37; tr. Legge 25
# dating: 8120
A1.8《隱公八年經》
<pb:KR1e0001_tls_001-140a>¶

A1.8.1八年春，¶
宋公、¶
衛侯遇于垂。
<pb:KR1e0001_tls_001-141a>¶

A1.8.2三月，¶
鄭伯使宛來歸祊。¶
庚寅，¶
我入祊。
<pb:KR1e0001_tls_001-142a>¶

A1.8.3夏六月己亥，¶
蔡侯考父卒。
<pb:KR1e0001_tls_001-143a>¶

A1.8.4辛亥，¶
宿男卒。
<pb:KR1e0001_tls_001-144a>¶

A1.8.5秋七月庚午，¶
宋公、¶
齊侯、¶
衛侯盟于瓦屋。
<pb:KR1e0001_tls_001-145a>¶

A1.8.6八月，¶
葬蔡宣公。
<pb:KR1e0001_tls_001-146a>¶

A1.8.7九月辛卯，¶
公及莒人盟于浮來。
<pb:KR1e0001_tls_001-147a>¶

A1.8.8螟。
<pb:KR1e0001_tls_001-148a>¶

A1.8.9冬十有二月，¶
無駭卒。
<pb:KR1e0001_tls_001-149a>¶

B1.8《隱公八年傳》
<pb:KR1e0001_tls_001-150a>¶

B1.8.1八年春，¶
齊侯將平宋、衛。¶
有會期。¶
宋公以幣請於衛，¶
請先相見。¶
衛侯許之，¶
故遇于犬丘。<pb:KR1e0001_tls_001-151a>¶

# src: ZUO Yin 8.2 (715 B.C.); Y:58; Wa2ng Sho3uqia1n et al. 37; tr. Legge 25
# dating: 8120
B1.8.2鄭伯請釋泰山之祀
而祀周公，¶
以泰山之祊易許田。¶
三月，¶
鄭伯使宛來歸祊，¶
不祀泰山也。<pb:KR1e0001_tls_001-152a>¶

# src: ZUO Yin 8.3 (715 B.C.); Y:58; Wa2ng Sho3uqia1n et al. 37; tr. Legge 26
# dating: 8120
B1.8.3夏，¶
虢公忌父始作卿士于周。<pb:KR1e0001_tls_001-153a>¶

# src: ZUO Yin 8.4.1 (715 B.C.); Y:58; Wa2ng Sho3uqia1n et al. 38; tr. Legge 26
# dating: 8120
B1.8.4四月甲辰，¶
鄭公子忽如陳逆婦媯。¶
辛亥，¶
以媯氏歸。¶
甲寅，¶
入于鄭。¶
陳鍼子送女。¶
先配而後祖。¶

# src: ZUO Yin 8.4.2 (715 B.C.); Y:58; Wa2ng Sho3uqia1n et al. 38; tr. Legge 26
# dating: 8120
鍼子曰：¶
「是不為夫婦，¶
誣其祖矣，¶
非禮也，¶
何以能育？」<pb:KR1e0001_tls_001-154a>¶

# src: ZUO Yin 8.5 (715 B.C.); Y:59; Wa2ng Sho3uqia1n et al. 38
# dating: 8120
B1.8.5齊人卒平宋、¶
衛于鄭。¶
秋，
會于溫，¶
盟于瓦屋，¶
以釋東門之役，¶
禮也。<pb:KR1e0001_tls_001-155a>¶

# src: ZUO Yin 8.6 (715 B.C.); Y:60; Wa2ng Sho3uqia1n et al. 38; tr. Legge 26
# dating: 8120
B1.8.6八月丙戌，¶
鄭伯以齊人朝王，¶
禮也。<pb:KR1e0001_tls_001-156a>¶

# src: ZUO Yin 8.7 (715 B.C.); Y:60; Wa2ng Sho3uqia1n et al. 38
# dating: 8120
B1.8.7公及莒人盟于浮來，¶
以成紀好也。<pb:KR1e0001_tls_001-157a>¶

# src: ZUO Yin 8.8 (715 B.C.); Y:60; Wa2ng Sho3uqia1n et al. 38; tr. Legge 26
# dating: 8120
B1.8.8冬，¶
齊侯使來
告成三國。¶
公使眾仲對曰：¶
「君釋三國之圖，¶
以鳩其民，¶
君之惠也。¶
寡君聞命矣，¶
敢不承受君之明德。」<pb:KR1e0001_tls_001-158a>¶

# src: ZUO Yin 8.9.1 (715 B.C.); Y:60; Wa2ng Sho3uqia1n et al. 38; tr. Legge 26
# dating: 8120
B1.8.9無駭卒，¶
羽父請謚與族。¶
公問族於眾仲。¶

# src: ZUO Yin 8.9.2 (715 B.C.); Y:60; Wa2ng Sho3uqia1n et al. 38; tr. Legge 26
# dating: 8120
眾仲對曰：¶
「天子建德，¶
因生以賜姓，¶
胙之土
而命之氏。¶
諸侯以字為謚，¶
因以為族。¶
官有世功，¶
則有官族。¶
邑亦如之。」¶
公命以字為展氏。<pb:KR1e0001_tls_001-159a>¶

# src: ZUO Yin 9.1.1 (714 B.C.); Ya2ng Bo2ju4n 64; Wa2ng Sho3uqia1n et al. 40; tr. Legge 28
# dating: 8120
A1.9《隱公九年經》
<pb:KR1e0001_tls_001-160a>¶

A1.9.1九年春，¶
天王使南季來聘。
<pb:KR1e0001_tls_001-161a>¶

A1.9.2三月癸酉，¶
大雨，¶
震電。¶
庚辰，¶
大雨雪。
<pb:KR1e0001_tls_001-162a>¶

A1.9.3挾卒。
<pb:KR1e0001_tls_001-163a>¶

A1.9.4夏，¶
城郎。
<pb:KR1e0001_tls_001-164a>¶

A1.9.5秋七月。
<pb:KR1e0001_tls_001-165a>¶

A1.9.6冬，¶
公會齊侯于防。
<pb:KR1e0001_tls_001-166a>¶

B1.9《隱公九年傳》
<pb:KR1e0001_tls_001-167a>¶

B1.9.1九年春王三月癸酉，¶
大雨霖以震，¶
書始也。¶
庚辰，¶
大雨雪，¶
亦如之。¶
書
時失也。<pb:KR1e0001_tls_001-168a>¶

# src: ZUO Yin 9.1.2 (714 B.C.); Ya2ng Bo2ju4n 64; Wa2ng Sho3uqia1n et al. 40; tr. Legge 28
# dating: 8120
凡雨，¶
自三日以往為霖，¶
平地尺為大雪。<pb:KR1e0001_tls_001-169a>¶

# src: ZUO Yin 9.2 (714 B.C.); Ya2ng Bo2ju4n 65; Wa2ng Sho3uqia1n et al. 40; tr. missing
# dating: 8120
B1.9.2夏，¶
城郎。¶
書
不時也。<pb:KR1e0001_tls_001-170a>¶

# src: ZUO Yin 9.3 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
B1.9.3宋公不王，¶
鄭伯為王左卿士，¶
以王命討之。¶
伐宋。¶
宋以入郛之役怨公，¶
不告命。¶
公怒，¶
絕宋使。<pb:KR1e0001_tls_001-171a>¶

# src: ZUO Yin 9.4 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
B1.9.4秋，¶
鄭人以王命來告伐宋。<pb:KR1e0001_tls_001-172a>¶

# src: ZUO Yin 9.5 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
B1.9.5冬，¶
公會齊侯于防，¶
謀伐宋也。<pb:KR1e0001_tls_001-173a>¶

# src: ZUO Yin 9.6.1 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
B1.9.6北戎侵鄭。¶
鄭伯禦之，¶
患戎師，¶
曰：¶
「彼徒我車，¶
懼其侵軼我也。」¶

# src: ZUO Yin 9.6.2 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
公子突曰：¶
「使勇而無剛者，¶
嘗寇而速去之。¶
君為三覆以待之。¶
戎輕而不整，¶
貪而無親；¶
勝不相讓，¶
敗不相救。¶

# src: ZUO Yin 9.6.3 (714 B.C.); Ya2ng Bo2ju4n 65; Wa2ng Sho3uqia1n et al. 41; tr. Legge 28
# dating: 8120
先者見獲，¶
必務進；¶
進而遇覆，¶
必速奔。¶
後者不救，¶
則無繼矣。¶
乃可以逞。」¶
從之。<pb:KR1e0001_tls_001-174a>¶

# src: ZUO Yin 9.6.4 (714 B.C.); Ya2ng Bo2ju4n 66; Wa2ng Sho3uqia1n et al. 41; tr. Legge 28
# dating: 8120
戎人之前遇覆者奔，¶
祝聃逐之，¶
衷戎師，¶
前後擊之，¶
盡殪。¶
戎師大奔。¶
十一月甲寅，¶
鄭人大敗戎師。<pb:KR1e0001_tls_001-175a>¶

# src: ZUO Yin 10.1 (713 B.C.); Ya2ng Bo2ju4n 67; Wa2ng Sho3uqia1n et al. 43; tr. Legge 29
# dating: 8120
A1.10《隱公十年經》
<pb:KR1e0001_tls_001-176a>¶

A1.10.1十年春王二月，¶
公會齊侯、¶
鄭伯于中丘。
<pb:KR1e0001_tls_001-177a>¶

A1.10.2夏，¶
翬帥師會齊人、¶
鄭人伐宋。
<pb:KR1e0001_tls_001-178a>¶

A1.10.3六月壬戌，¶
公敗宋師于菅。¶
辛未，¶
取郜。¶
辛巳，¶
取防。
<pb:KR1e0001_tls_001-179a>¶

A1.10.4秋，¶
宋人、¶
衛人入鄭。¶
宋人、¶
蔡人、¶
衛人伐戴。¶
鄭伯伐取之。
<pb:KR1e0001_tls_001-180a>¶

A1.10.5冬十月壬午，¶
齊人、¶
鄭人入郕。
<pb:KR1e0001_tls_001-181a>¶

B1.10《隱公十年傳》
<pb:KR1e0001_tls_001-182a>¶

B1.10.1十年春王正月，¶
公會齊侯、¶
鄭伯于中丘。¶
癸丑，¶
盟于鄧，¶
為師期。<pb:KR1e0001_tls_001-183a>¶

# src: ZUO Yin 10.2 (713 B.C.); Ya2ng Bo2ju4n 68; Wa2ng Sho3uqia1n et al. 43; tr. Legge 29
# dating: 8120
B1.10.2夏五月，¶
羽父先會齊侯、鄭伯伐宋。<pb:KR1e0001_tls_001-184a>¶

# src: ZUO Yin 10.3.1 (713 B.C.); Ya2ng Bo2ju4n 68; Wa2ng Sho3uqia1n et al. 43; tr. Legge 29
# dating: 8120
B1.10.3六月戊申，¶
公會齊侯、鄭伯于老桃。¶
壬戌，¶
公敗宋師于菅。¶

# src: ZUO Yin 10.3.2 (713 B.C.); Ya2ng Bo2ju4n 68; Wa2ng Sho3uqia1n et al. 43; tr. Legge 30
# dating: 8120
庚午，¶
鄭師入郜。¶
辛未
歸于我。¶
庚辰，¶
鄭師入防。¶
辛巳，¶
歸于我。<pb:KR1e0001_tls_001-185a>¶

# src: ZUO Yin 10.3.3 (713 B.C.); Ya2ng Bo2ju4n 68; Wa2ng Sho3uqia1n et al. 43; tr. Legge 30
# dating: 8120
君子謂鄭莊公¶
「於是乎可謂正矣，¶
以王命討不庭，¶
不貪其土，¶
以勞王爵，¶
正之體也。」<pb:KR1e0001_tls_001-186a>¶

# src: ZUO Yin 10.4.1 (713 B.C.); Ya2ng Bo2ju4n 69; Wa2ng Sho3uqia1n et al. 44; tr. Legge 30
# dating: 8120
B1.10.4蔡人、衛人、郕人
不會王命。<pb:KR1e0001_tls_001-187a>¶

# src: ZUO Yin 10.4.2 (713 B.C.); Ya2ng Bo2ju4n 69; Wa2ng Sho3uqia1n et al. 44; tr. Legge 30
# dating: 8120
秋七月庚寅，¶
鄭師入郊，¶
猶在郊。¶
宋人、¶
衛人入鄭，¶
蔡人從之伐戴。¶
八月壬戌，¶
鄭伯圍戴。¶
癸亥，¶
克之，¶
取三師焉。<pb:KR1e0001_tls_001-188a>¶

# src: ZUO Yin 10.4.3 (713 B.C.); Ya2ng Bo2ju4n 69; Wa2ng Sho3uqia1n et al. 44; tr. Legge 30
# dating: 8120
宋、¶
衛既入鄭，¶
而以伐戴召蔡人，¶
蔡人怒，¶
故不和而敗。<pb:KR1e0001_tls_001-189a>¶

# src: ZUO Yin 10.5 (713 B.C.); Ya2ng Bo2ju4n 69; Wa2ng Sho3uqia1n et al. 44; tr. Legge 30
# dating: 8120
B1.10.5九月戊寅，¶
鄭伯入宋。<pb:KR1e0001_tls_001-190a>¶

# src: ZUO Yin 10.6 (713 B.C.); Ya2ng Bo2ju4n 70; Wa2ng Sho3uqia1n et al. 44
# dating: 8120
B1.10.6冬，¶
齊人、¶
鄭人入郕，¶
討違王命也。<pb:KR1e0001_tls_001-191a>¶

# src: ZUO Yin 11.1.1 (712 B.C.); Ya2ng Bo2ju4n 71; Wa2ng Sho3uqia1n et al. 45; tr. Legge 32
# dating: 8120
A1.11《隱公十一年經》
<pb:KR1e0001_tls_001-192a>¶

A1.11.1十有一年春，¶
滕侯、¶
薛侯來朝。
<pb:KR1e0001_tls_001-193a>¶

A1.11.2夏，¶
公會鄭伯于時來。
<pb:KR1e0001_tls_001-194a>¶

A1.11.3秋七月壬午，¶
公及齊侯、¶
鄭伯入許。
<pb:KR1e0001_tls_001-195a>¶

A1.11.4冬十有一月壬辰，¶
公薨。
<pb:KR1e0001_tls_001-196a>¶

B1.11《隱公十一年傳》
<pb:KR1e0001_tls_001-197a>¶

B1.11.1十一年春，¶
滕侯、¶
薛侯來朝，¶
爭長。¶
薛侯曰：¶
「我先封。」¶
滕侯曰：¶
「我，¶
周之卜正也；¶

# src: ZUO Yin 11.1.2 (712 B.C.); Ya2ng Bo2ju4n 71; Wa2ng Sho3uqia1n et al. 46; tr. Legge 32
# dating: 8120
薛，庶姓也，¶
我不可以後之。」
<pb:KR1e0001_tls_001-198a>¶

公使羽父請於薛侯曰：¶
「君與滕君辱在寡人，¶
『周諺有之曰：¶
『山有木，¶
工則度之；¶
賓有禮，¶
主則擇之。』¶

# src: ZUO Yin 11.1.3 (712 B.C.); Ya2ng Bo2ju4n 71; Wa2ng Sho3uqia1n et al. 46; tr. Legge 32
# dating: 8120
周之宗盟，¶
異姓為後。¶
寡人若朝于薛，¶
不敢與諸任齒。¶
君若辱貺寡人，¶
則願以滕君為請。」¶
薛侯許之，¶
乃長滕侯。<pb:KR1e0001_tls_001-199a>¶

# src: ZUO Yin 11.2.1(712 B.C.); Ya2ng Bo2ju4n 72; Wa2ng Sho3uqia1n et al. 47; tr. Legge 33
# dating: 8120
B1.11.2夏，¶
公會鄭伯于郲，¶
謀伐許也。<pb:KR1e0001_tls_001-200a>¶
鄭伯將伐許。¶
五月甲辰，¶
授兵於大宮。<pb:KR1e0001_tls_001-201a>¶

# src: ZUO Yin 11.2.2 (712 B.C.); Ya2ng Bo2ju4n 73; Wa2ng Sho3uqia1n et al. 47; tr. Legge
# dating: 8120
公孫閼與潁考叔爭車，¶
潁考叔挾輈以走，¶
子都拔棘以逐之。¶
及大逵，¶
弗及，¶
子都怒。<pb:KR1e0001_tls_001-202a>¶

# src: ZUO Yin 11.3.1 (712 B.C.); Ya2ng Bo2ju4n 73; Wa2ng Sho3uqia1n et al. 47; tr. Legge 33
# dating: 8120
B1.11.3秋七月，¶
公會齊侯、¶
鄭伯伐許。¶
庚辰，¶
傅于許。¶
潁考叔取鄭伯之旗蝥弧
以先登，¶
子都自下射之，¶
顛。

# src: ZUO Yin 11.3.2 (712 B.C.); Ya2ng Bo2ju4n 73; Wa2ng Sho3uqia1n et al. 47; tr. Legge 33
# dating: 8120
瑕叔盈又以蝥弧登，¶
周麾而呼曰：¶
「君登矣！」¶
鄭師畢登。¶
壬午，¶
遂入許。¶
許莊公奔衛。<pb:KR1e0001_tls_001-203a>¶

# src: ZUO Yin 11.3.3 (712 B.C.); Ya2ng Bo2ju4n 74; Wa2ng Sho3uqia1n et al. 47; tr. Legge 33
# dating: 8120
齊侯以許讓公。¶
公曰：¶
「君謂許不共，¶
故從君討之。¶
許既伏其罪矣，¶
雖君有命，¶
寡人弗敢與聞。」¶
乃與鄭人。<pb:KR1e0001_tls_001-204a>¶

# src: ZUO Yin 11.3.4 (712 B.C.); Ya2ng Bo2ju4n 74; Wa2ng Sho3uqia1n et al. 49; tr. Legge 33
# dating: 8120
鄭伯使許大夫百里奉許叔
以居許東偏，¶
曰：¶
「天禍許國，¶
鬼神實不逞于許君，¶
而假手于我寡人，¶
寡人唯是一二父兄不能共億，¶
其敢以許自為功乎？¶

# src: ZUO Yin 11.3.5 (712 B.C.); Ya2ng Bo2ju4n 74; Wa2ng Sho3uqia1n et al. 49; tr. Legge 33
# dating: 8120
寡人有弟，¶
不能和協，¶
而使餬其口於四方，¶
其況能久有許乎？¶
吾子其奉許
叔以撫柔此民也，¶
吾將使獲也佐吾子。¶

# src: ZUO Yin 11.3.6 (712 B.C.); Ya2ng Bo2ju4n 75; Wa2ng Sho3uqia1n et al. 49; tr. Legge 33
# dating: 8120
若寡人得沒于地，¶
天其以禮悔禍于許，¶
無寧茲許公復奉其社稷，¶
唯我鄭國之有請謁焉，¶
如舊昏媾，¶
其能降以相從也。¶
無滋他族實偪處此，¶
以與我鄭國爭此土也。¶

# src: ZUO Yin 11.3.7 (712 B.C.); Ya2ng Bo2ju4n 75; Wa2ng Sho3uqia1n et al. 49; tr. Legge 33
# dating: 8120
吾子孫其覆亡之不暇，¶
而況能禋祀許乎？¶
寡人之使吾子處此，¶
不唯許國之為，¶
亦聊以固吾圉也。」¶
乃使公孫獲處許西偏，¶
曰：¶

# src: ZUO Yin 11.3 .8(712 B.C.); Ya2ng Bo2ju4n 75; Wa2ng Sho3uqia1n et al. 49; tr. Legge 33
# dating: 8120
「凡而器用財賄，¶
無寘於許。¶
我死，¶
乃亟去之！¶
吾先君新邑於此，¶
王室而既卑矣，¶
周之子孫日失其序。¶
夫許，¶
大岳之胤也。¶
天而既厭周德矣，¶
吾其能與許爭乎？」<pb:KR1e0001_tls_001-205a>¶

# src: ZUO Yin 11.3.9(712 B.C.); Ya2ng Bo2ju4n 76; Wa2ng Sho3uqia1n et al. 49; tr. Legge 33; mod. CH
# dating: 8120
君子謂鄭莊公¶
「於是乎有禮。¶
禮，
經國家，¶
定社稷，¶
序民人，¶
利後嗣者也。¶
許，
無刑而伐之，¶
服而舍之，¶

# src: ZUO Yin 11.3.10 (712 B.C.); Ya2ng Bo2ju4n 76; Wa2ng Sho3uqia1n et al. 49; tr. Legge 33
# dating: 8120
度德而處之，¶
量力而行之。¶
相時而動，¶
無累後人，¶
可謂知禮矣。」<pb:KR1e0001_tls_001-206a>¶

# src: ZUO Yin 11.4.1 (712 B.C.); Ya2ng Bo2ju4n 76; Wa2ng Sho3uqia1n et al. 49; tr. Legge 33
# dating: 8120
B1.11.4鄭伯使卒出豭，¶
行出犬、¶
雞，
以詛射潁考叔者。<pb:KR1e0001_tls_001-207a>¶

# src: ZUO Yin 11.4.2 (712 B.C.); Ya2ng Bo2ju4n 76; Wa2ng Sho3uqia1n et al. 49; tr. Legge 33
# dating: 8120
君子謂鄭莊公¶
「失政刑矣。¶
政以治民，¶
刑以正邪。¶
既無德政，¶
又無威刑，¶
是以及邪。¶
邪而詛之，¶
將何益矣！」<pb:KR1e0001_tls_001-208a>¶

# src: ZUO Yin 11.5.1(712 B.C.); Ya2ng Bo2ju4n 76; Wa2ng Sho3uqia1n et al. 52; tr. Legge 34
# dating: 8120
B1.11.5王取鄔、¶
劉、蒍、¶
邘之田于鄭，¶
而與鄭人蘇忿生之田：¶
溫、原、¶
絺、樊、¶
隰成、¶
欑茅、¶
向、盟、¶
州、陘、¶
隤、懷。<pb:KR1e0001_tls_001-209a>¶

# src: ZUO Yin 11.5.2(712 B.C.); Ya2ng Bo2ju4n 77; Wa2ng Sho3uqia1n et al. 52; tr. Legge 34
# dating: 8120
君子是以知
桓王之失鄭也。¶
恕而行之，¶
德之則也，¶
禮之經也，¶
己弗能有
而以與人。¶
人之不至，¶
不亦宜乎？<pb:KR1e0001_tls_001-210a>¶

# src: ZUO Yin 11.6.1 (712 B.C.); Ya2ng Bo2ju4n 78; Wa2ng Sho3uqia1n et al. 53; tr. Legge
# dating: 8120
B1.11.6鄭、¶
息有違言。¶
息侯伐鄭，¶
鄭伯與戰于竟，¶
息師大敗而還。<pb:KR1e0001_tls_001-211a>¶

# src: ZUO Yin 11.6 .2(712 B.C.); Ya2ng Bo2ju4n 78; Wa2ng Sho3uqia1n et al. 53; tr. Legge 34
# dating: 8120
君子是以知息之將亡也：¶
「不度德，¶
不量力，¶
不親親，¶
不徵辭，¶
不察有罪。¶
犯五不韙
而以伐人，¶
其喪師也，¶
不亦宜乎？」<pb:KR1e0001_tls_001-212a>¶

# src: ZUO Yin 11.7.1 (712 B.C.); Ya2ng Bo2ju4n 78; Wa2ng Sho3uqia1n et al. 53; tr. Legge 34
# dating: 8120
B1.11.7冬十月，¶
鄭伯以虢師伐宋。¶
壬戌，¶
大敗宋師，¶
以報其入鄭也。<pb:KR1e0001_tls_001-213a>¶

# src: ZUO Yin 11.7.2 (712 B.C.); Ya2ng Bo2ju4n 78; Wa2ng Sho3uqia1n et al. 53; tr. Legge 34
# dating: 8120
宋不告命，¶
故不書。¶
凡諸侯有命，¶
告則書，¶
不然則否。¶
師出臧否，¶
亦如之。¶
雖及滅國，¶
滅不告敗，¶
勝不告克，¶
不書于策。<pb:KR1e0001_tls_001-214a>¶

# src: ZUO Yin 11.8.1(712 B.C.); Ya2ng Bo2ju4n 79; Wa2ng Sho3uqia1n et al. 54; tr. Legge 34
# dating: 8120
B1.11.8羽父請殺桓公，¶
將以求大宰。¶
公曰：¶
「為其少故也，¶
吾將授之矣。¶
使營菟裘，¶
吾將老焉。」¶
羽父懼，¶
反譖公于桓公而請弒之。<pb:KR1e0001_tls_001-215a>¶

# src: ZUO Yin 11.8.2(712 B.C.); Ya2ng Bo2ju4n 79; Wa2ng Sho3uqia1n et al. 54; tr. Legge 34
# dating: 8120
公之為公子也，¶
與鄭人戰于狐壤，¶
止焉。¶
鄭人囚諸尹氏。¶
賂尹氏，¶
而禱於其主鍾巫。¶
遂與尹氏歸，¶
而立其主。¶

# src: ZUO Yin 11.8.3(712 B.C.); Ya2ng Bo2ju4n 79; Wa2ng Sho3uqia1n et al. 55; tr. Legge 34
# dating: 8120
十一月，¶
公祭鍾巫，¶
齊于社圃，¶
館于寪氏。¶
壬辰，¶
羽父使賊弒公于寪氏，¶
立桓公，¶
而討寪氏，¶
有死者。¶
不書葬，¶
不成喪也。

