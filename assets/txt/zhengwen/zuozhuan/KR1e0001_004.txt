# -*- mode: mandoku-view -*-
#+TITLE: 春秋左傳
#+DATE: 2016-08-10 10:06:43
#+PROPERTY: ID KR1e0001
#+PROPERTY: BASEEDITION tls
#+PROPERTY: JUAN 3
#+PROPERTY: CAT 1pre-han,經學典籍,春秋類

# src: ZUO Min 1.1 (661 B.C.); Ya2ng Bo2ju4n 256; Wa2ng Sho3uqia1n et al. 175; tr. Legge 124
# dating: 8120
<pb:KR1e0001_tls_004-1a>¶
** 4 閔公

A4.1《閔公元年經》
<pb:KR1e0001_tls_004-2a>¶

A4.1.1元年春，¶
王正月。
<pb:KR1e0001_tls_004-3a>¶

A4.1.2齊人救邢。
<pb:KR1e0001_tls_004-4a>¶

A4.1.3夏六月辛酉，¶
葬我君莊公。
<pb:KR1e0001_tls_004-5a>¶

A4.1.4秋八月，¶
公及齊侯盟于落姑。¶
季子來歸。
<pb:KR1e0001_tls_004-6a>¶

A4.1.5冬，¶
齊仲孫來。
<pb:KR1e0001_tls_004-7a>¶

B4.1《閔公元年傳》
<pb:KR1e0001_tls_004-8a>¶

B4.1.1元年春，¶
不書即位，¶
亂故也。<pb:KR1e0001_tls_004-9a>¶

# src: ZUO Min 1.2.1 (661 B.C.); Ya2ng Bo2ju4n 256; Wa2ng Sho3uqia1n et al. 175; tr. Legge 124
# dating: 8120
B4.1.2狄人伐邢。¶
管敬仲言於齊侯曰：¶
「戎狄豺狼，¶
不可厭也；¶
諸夏親暱，¶
不可棄也。¶
宴安酖毒，¶
不可懷也。¶

# src: ZUO Min 1.2.2 (661 B.C.); Ya2ng Bo2ju4n 256; Wa2ng Sho3uqia1n et al. 175; tr. Legge 124
# dating: 8120
《詩》云：¶
『豈不懷歸？¶
畏此簡書。』¶
簡書，¶
同惡相恤之謂也。¶
請救邢
以從簡書。」¶
齊人救邢。<pb:KR1e0001_tls_004-10a>¶

# src: ZUO Min 1.3 (661 B.C.); Ya2ng Bo2ju4n 256; Wa2ng Sho3uqia1n et al. 175; tr. Legge 124
# dating: 8120
B4.1.3夏六月，¶
葬莊公。¶
亂故，¶
是以緩。<pb:KR1e0001_tls_004-11a>¶

# src: ZUO Min 1.4 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 124
# dating: 8120
B4.1.4秋八月，¶
公及齊侯盟于落姑，¶
請復季友也。¶
齊侯許之，¶
使召諸陳，¶
公次于郎以待之。¶
「季子來歸」，¶
嘉之也。<pb:KR1e0001_tls_004-12a>¶

# src: ZUO Min 1.5.1 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 125
# dating: 8120
B4.1.5冬，¶
齊仲孫湫來省難，¶
書曰¶
「仲孫」，¶
亦嘉之也。<pb:KR1e0001_tls_004-13a>¶
仲孫歸，¶
曰：¶
「不去慶父，¶
魯難未已。」¶

# src: ZUO Min 1.5.2 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 125
# dating: 8120
公曰：¶
「若之何而去之？」¶
對曰：¶
「難不已，¶
將自斃，¶
君其待之！」¶
公曰：¶
「魯可取乎？」¶

# src: ZUO Min 1.5.3 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 125
# dating: 8120
對曰：¶
「不可。¶
猶秉周禮。¶
周禮，¶
所以本也。¶

# src: ZUO Min 1.5.4 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 125
# dating: 8120
臣聞之：¶
『國將亡，¶
本必先顛，¶
而後枝葉從之。』¶
魯不棄周禮，¶
未可動也。¶
君其務寧魯難
而親之。¶

# src: ZUO Min 1.5.5 (661 B.C.); Ya2ng Bo2ju4n 257; Wa2ng Sho3uqia1n et al. 176; tr. Legge 125
# dating: 8120
親有禮，¶
因重固，¶
間攜貳，¶
覆昏亂，¶
霸王之器也。」<pb:KR1e0001_tls_004-14a>¶

# src: ZUO Min 1.6.1 (661 B.C.); Ya2ng Bo2ju4n 258; Wa2ng Sho3uqia1n et al. 177; tr. Legge 125
# dating: 8120
B4.1.6晉侯作二軍，¶
公將上軍，¶
大子申生將下軍。¶
趙夙御戎，¶
畢萬為右，¶
以滅耿、滅霍、滅魏。¶
還，
為大子城曲沃，¶
賜趙夙耿，¶
賜畢萬魏，¶
以為大夫。<pb:KR1e0001_tls_004-15a>¶

# src: ZUO Min 1.6.2 (661 B.C.); Ya2ng Bo2ju4n 258; Wa2ng Sho3uqia1n et al. 178; tr. Legge 125
# dating: 8120
士蒍曰：¶
「大子不得立矣。¶
分之都城，¶
而位以卿，¶
先為之極，¶
又焉得立？¶
不如逃之，¶
無使罪至。¶

# src: ZUO Min 1.6.3 (661 B.C.); Ya2ng Bo2ju4n 259; Wa2ng Sho3uqia1n et al. 178; tr. Legge 125
# dating: 8120
為吳大伯，¶
不亦可乎？¶
猶有令名，¶
與其及也。¶
且諺曰；¶
『心苟無瑕，¶
何恤乎無家。』¶
天若祚大子，¶
其無晉乎？」<pb:KR1e0001_tls_004-16a>¶

# src: ZUO Min 1.6.4 (661 B.C.); Ya2ng Bo2ju4n 259; Wa2ng Sho3uqia1n et al. 178; tr. Legge 125
# dating: 8120
卜偃曰：¶
「畢萬之後必大。¶
萬、
盈數也，¶
魏、
大名也。¶
以是始賞，¶
天啟之矣。¶

# src: ZUO Min 1.6.5 (661 B.C.); Ya2ng Bo2ju4n 259; Wa2ng Sho3uqia1n et al. 178; tr. Legge 125
# dating: 8120
天子曰兆民，¶
諸侯曰萬民。¶
今名之大，¶
以從盈數，¶
其必有眾。」<pb:KR1e0001_tls_004-17a>¶

# src: ZUO Min 1.6.6 (661 B.C.); Ya2ng Bo2ju4n 259; Wa2ng Sho3uqia1n et al. 177; tr. Legge 125
# dating: 8120
初，¶
畢萬筮仕於晉，¶
遇《屯》䷂之《比》

# src: ZUO Min 1.6.7 (661 B.C.); Ya2ng Bo2ju4n 260; Wa2ng Sho3uqia1n et al. 178; tr. Legge 125
# dating: 8120
䷇。¶
辛廖占之，¶
曰：¶
「吉。¶
《屯》固、《比》入，¶
吉孰大焉？¶
其必蕃昌。¶

# src: ZUO Min 1.6.8(661 B.C.); Ya2ng Bo2ju4n 260; Wa2ng Sho3uqia1n et al. 178; tr. Legge 125
# dating: 8120
《震》為土，¶
車從馬，¶
足居之，¶
兄長之，¶
母覆之，¶
眾歸之，¶
六體不易，¶
合而能固，¶
安而能殺，¶
公侯之卦也。¶
公侯之子孫
必復其始。」<pb:KR1e0001_tls_004-18a>¶

# src: ZUO Min 2.1 (660 B.C.); Ya2ng Bo2ju4n 261; Wa2ng Sho3uqia1n et al. 180; tr. Legge 128
# dating: 8120
A4.2《閔公二年經》
<pb:KR1e0001_tls_004-19a>¶

A4.2.1二年春，¶
王正月，¶
齊人遷陽。
<pb:KR1e0001_tls_004-20a>¶

A4.2.2夏五月乙酉，¶
吉禘于莊公。
<pb:KR1e0001_tls_004-21a>¶

A4.2.3秋八月辛丑，¶
公薨。
<pb:KR1e0001_tls_004-22a>¶

A4.2.4九月，¶
夫人姜氏孫于邾。
<pb:KR1e0001_tls_004-23a>¶

A4.2.5公子慶父出奔莒。
<pb:KR1e0001_tls_004-24a>¶

A4.2.6冬，¶
齊高子來盟。
<pb:KR1e0001_tls_004-25a>¶

A4.2.7十有二月，¶
狄入衛。
<pb:KR1e0001_tls_004-26a>¶

A4.2.8鄭棄其師。
<pb:KR1e0001_tls_004-27a>¶

B4.2《閔公二年傳》
<pb:KR1e0001_tls_004-28a>¶

B4.2.1二年春，¶
虢公敗犬戎于渭汭。¶
舟之僑曰：¶
「無德而祿，¶
殃也。¶
殃將至矣。」¶
遂奔晉。<pb:KR1e0001_tls_004-29a>¶

# src: ZUO Min 2.2 (660 B.C.); Ya2ng Bo2ju4n 262; Wa2ng Sho3uqia1n et al. 180; tr. Legge 128
# dating: 8120
B4.2.2夏，¶
吉禘于莊公，¶
速也。<pb:KR1e0001_tls_004-30a>¶

# src: ZUO Min 2.3.1 (660 B.C.); Ya2ng Bo2ju4n 262; Wa2ng Sho3uqia1n et al. 1i1; tr. Legge 128
# dating: 8120
B4.2.3初，¶
公傅奪卜齮田，¶
公不禁。¶
秋八月辛丑，¶
共仲使卜齮賊公于武闈。¶

# src: ZUO Min 2.3.2 (660 B.C.); Ya2ng Bo2ju4n 262; Wa2ng Sho3uqia1n et al. 1i1; tr. Legge 129; meddled with by CH
# dating: 8120
成季以僖公適邾。¶
共仲奔莒。¶
乃入，¶
立之。¶
以賂求共仲于莒，¶
莒人歸之。¶

# src: ZUO Min 2.3.3 (660 B.C.); Ya2ng Bo2ju4n 263; Wa2ng Sho3uqia1n et al. 1i1; tr. Legge 129
# dating: 8120
及密，¶
使公子魚請。¶
不許，¶
哭而往。¶
共仲曰：¶
「奚斯之聲也。」¶
乃縊。<pb:KR1e0001_tls_004-31a>¶

# src: ZUO Min 2.3.4 (660 B.C.); Ya2ng Bo2ju4n 263; Wa2ng Sho3uqia1n et al. 1i1; tr. Legge 129
# dating: 8120
閔公，¶
哀姜之娣叔姜之子也，¶
故齊人立之。¶
共仲通於哀姜，¶
哀姜欲立之。¶
閔公之死也，¶
哀姜與知之，¶

# src: ZUO Min 2.3.5 (660 B.C.); Ya2ng Bo2ju4n 263; Wa2ng Sho3uqia1n et al. 1i1; tr. Legge 129
# dating: 8120
故孫于邾。¶
齊人取而殺之于夷，¶
以其尸歸，¶
僖公請而葬之。<pb:KR1e0001_tls_004-32a>¶

# src: ZUO Min 2.4.1 (660 B.C.); Ya2ng Bo2ju4n 263; Wa2ng Sho3uqia1n et al. 1i1; tr. Legge 129
# dating: 8120
B4.2.4成季之將生也，¶
桓公使卜楚丘之父
卜之，¶
曰：¶
「男也，¶
其名曰友，¶
在公之右；¶
間于兩社，¶
為公室輔。¶
季氏亡，¶
則魯不昌。」¶

# src: ZUO Min 2.4.2 (660 B.C.); Ya2ng Bo2ju4n 264; Wa2ng Sho3uqia1n et al. 1i1; tr. Legge 129
# dating: 8120
又筮之，¶
遇《大有》䷍之《乾》
䷀曰：¶
「同復于父，¶
敬如君所。」¶
及生，¶
有文在其手曰「友」，¶
遂以命之。<pb:KR1e0001_tls_004-33a>¶

# src: ZUO Min 2.5.1 (660 B.C.); Ya2ng Bo2ju4n 265; Wa2ng Sho3uqia1n et al. 1i3; tr. Legge 129
# dating: 8120
B4.2.5冬十二月，¶
狄人伐衛。¶
衛懿公好鶴，¶
鶴有乘軒者。¶
將戰，¶
國人受甲者皆曰：¶
「使鶴！¶
鶴實有祿位，¶
余焉能戰？」¶

# src: ZUO Min 2.5.2 (660 B.C.); Ya2ng Bo2ju4n 265; Wa2ng Sho3uqia1n et al. 1i3; tr. Legge 129
# dating: 8120
公與石祁子玦，¶
與甯莊子矢，¶
使守，¶
曰：¶
「以此贊國，¶
擇利而為之。」¶

# src: ZUO Min 2.5.3 (660 B.C.); Ya2ng Bo2ju4n 265; Wa2ng Sho3uqia1n et al. 1i3; tr. Legge 129
# dating: 8120
與夫人繡衣，¶
曰：¶
「聽於二子！」¶
渠孔御戎，¶
子伯為右；¶
黃夷前驅，¶
孔嬰齊殿。¶

# src: ZUO Min 2.5.4 (660 B.C.); Ya2ng Bo2ju4n 265; Wa2ng Sho3uqia1n et al. 1i3; tr. Legge 129
# dating: 8120
及狄人戰于熒澤，¶
衛師敗績，¶
遂滅衛。¶
衛侯不去其旗，¶
是以甚敗。¶

# src: ZUO Min 2.5.5 (660 B.C.); Ya2ng Bo2ju4n 266; Wa2ng Sho3uqia1n et al. 1i3; tr. Legge 129
# dating: 8120
狄人囚史華龍滑與禮孔
以逐衛人。¶
二人曰：¶
「我、¶
大史也，¶
實掌其祭。¶
不先，¶
國不可得也。」¶

# src: ZUO Min 2.5.6 (660 B.C.); Ya2ng Bo2ju4n 266; Wa2ng Sho3uqia1n et al. 1i4; tr. Legge 129
# dating: 8120
乃先之。¶
至，
則告守曰：¶
「不可待也。」¶
夜與國人出。¶
狄入衛，¶
遂從之，¶
又敗諸河。<pb:KR1e0001_tls_004-34a>¶

# src: ZUO Min 2.5.7 (660 B.C.); Ya2ng Bo2ju4n 266; Wa2ng Sho3uqia1n et al. 185; tr. Legge 129
# dating: 8120
初，¶
惠公之即位也少，¶
齊人使昭伯烝於宣姜，¶
不可，¶
強之。¶
生齊子、戴公、文公、宋桓夫人、許穆夫人。¶

# src: ZUO Min 2.5.8 (660 B.C.); Ya2ng Bo2ju4n 266; Wa2ng Sho3uqia1n et al. 185; tr. Legge 129
# dating: 8120
文公為衛之多患也，¶
先適齊。¶
及敗，¶
宋桓公逆諸河，¶
宵濟。¶
衛之遺民男女七百有三十人，¶
益之以共、¶
滕之民
為五千人。¶

# src: ZUO Min 2.5.9 (660 B.C.); Ya2ng Bo2ju4n 267; Wa2ng Sho3uqia1n et al. 185; tr. Legge 129
# dating: 8120
立戴公以廬于曹。¶
許穆夫人賦《載馳》。¶
齊侯使公子無虧帥車三百乘、¶
甲士三千人以戍曹。¶

# src: ZUO Min 2.5.10 (660 B.C.); Ya2ng Bo2ju4n 267; Wa2ng Sho3uqia1n et al. 185; tr. Legge 129
# dating: 8120
歸公乘馬，祭服五稱，牛、羊、豕、雞、狗皆三百與門材。¶
歸夫人魚軒、重錦三十兩。<pb:KR1e0001_tls_004-35a>¶

# src: ZUO Min 2.6 (660 B.C.); Ya2ng Bo2ju4n 268; Wa2ng Sho3uqia1n et al. 187; tr. Legge 130
# dating: 8120
B4.2.6鄭人惡高克，¶
使帥師次于河上，¶
久而弗召，¶
師潰而歸，¶
高克奔陳。¶
鄭人為之賦《清人》。<pb:KR1e0001_tls_004-36a>¶

# src: ZUO Min 2.7.1 (660 B.C.); Ya2ng Bo2ju4n 268; Wa2ng Sho3uqia1n et al. 187; tr. Legge 130
# dating: 8120
B4.2.7晉侯使大子申生伐東山皋落氏。¶
里克諫曰：¶
「大子奉冢祀、¶
社稷之粢盛，¶
以朝夕視君膳者也，¶
故曰冢子。¶

# src: ZUO Min 2.7.2 (660 B.C.); Ya2ng Bo2ju4n 268; Wa2ng Sho3uqia1n et al. 187; tr. Legge 130
# dating: 8120
君行則守，¶
有守則從。¶
從曰撫軍，¶
守曰監國，¶
古之制也。¶

# src: ZUO Min 2.7.3 (660 B.C.); Ya2ng Bo2ju4n 269; Wa2ng Sho3uqia1n et al. 187; tr. Legge 130
# dating: 8120
夫帥師，¶
專行謀；¶
誓軍旅，¶
君與國政之所圖也。¶
非大子之事也。¶
師在制命而已，¶
稟命則不威，¶
專命則不孝，¶

# src: ZUO Min 2.7.4 (660 B.C.); Ya2ng Bo2ju4n 269; Wa2ng Sho3uqia1n et al. 187; tr. Legge 130
# dating: 8120
故君之嗣適不可以帥師。¶
君失其官，¶
帥師不威，¶
將焉用之？¶
且臣聞皋落氏將戰。¶
君其舍之！」¶

# src: ZUO Min 2.7.5 (660 B.C.); Ya2ng Bo2ju4n 269; Wa2ng Sho3uqia1n et al. 187; tr. Legge 130
# dating: 8120
公曰：¶
「寡人有子，¶
未知其誰立焉！」¶
不對而退。<pb:KR1e0001_tls_004-37a>¶
見大子。¶
大子曰：¶
「吾其廢乎？」¶

# src: ZUO Min 2.7.6 (660 B.C.); Ya2ng Bo2ju4n 269; Wa2ng Sho3uqia1n et al. 187; tr. Legge 130
# dating: 8120
對曰：¶
「告之以臨民，¶
教之以軍旅，¶
不共是懼，¶
何故廢乎？¶
且子懼不孝，¶
無懼弗得立。¶
脩己而不責人，¶
則免於難。」<pb:KR1e0001_tls_004-38a>¶

# src: ZUO Min 2.7.7 (660 B.C.); Ya2ng Bo2ju4n 269; Wa2ng Sho3uqia1n et al. 189; tr. Legge 130
# dating: 8120
大子帥師，¶
公衣之偏衣，¶
佩之金玦。¶
狐突御戎，¶
先友為右。¶
梁餘子養御罕夷，¶
先丹木為右。¶
羊舌大夫為尉。¶

# src: ZUO Min 2.7.8 (660 B.C.); Ya2ng Bo2ju4n 270; Wa2ng Sho3uqia1n et al. 189; tr. Legge 130
# dating: 8120
先友曰：¶
「衣身之偏，¶
握兵之要，¶
在此行也，¶
子其勉之！¶
偏躬無慝，¶
兵要遠災，¶
親以無災，¶
又何患焉？」¶

# src: ZUO Min 2.7.9 (660 B.C.); Ya2ng Bo2ju4n 270; Wa2ng Sho3uqia1n et al. 189; tr. Legge 130
# dating: 8120
狐突歎曰：¶
「時、¶
事之徵也，¶
衣、
身之章也，¶
佩、
衷之旗也。¶

# src: ZUO Min 2.7.10 (660 B.C.); Ya2ng Bo2ju4n 270; Wa2ng Sho3uqia1n et al. 189; tr. Legge 130
# dating: 8120
故敬其事，¶
則命以始；¶
服其身，¶
則衣之純；¶
用其衷，¶
則佩之度。¶
今命以時卒，¶
閟其事也；¶

# src: ZUO Min 2.7.11 (660 B.C.); Ya2ng Bo2ju4n 270; Wa2ng Sho3uqia1n et al. 189; tr. Legge 130
# dating: 8120
衣之尨服，¶
遠其躬也；¶
佩以金玦，¶
棄其衷也。¶

# src: ZUO Min 2.7.12 (660 B.C.); Ya2ng Bo2ju4n 271; Wa2ng Sho3uqia1n et al. 189; tr. Legge 130
# dating: 8120
服以遠之，¶
時以閟之；¶
尨、涼，¶
冬、
殺，¶
金、
寒，¶
玦、
離；¶
胡可恃也？¶
雖欲勉之，¶
狄可盡乎？」¶

# src: ZUO Min 2.7.13 (660 B.C.); Ya2ng Bo2ju4n 271; Wa2ng Sho3uqia1n et al. 189; tr. Legge 130
# dating: 8120
梁餘子養曰：¶
「帥師者，¶
受命於廟，¶
受脤於社，¶
有常服矣。¶
不獲而尨，¶
命可知也。¶
死而不孝，¶
不如逃之。」¶

# src: ZUO Min 2.7.14 (660 B.C.); Ya2ng Bo2ju4n 271; Wa2ng Sho3uqia1n et al. 189; tr. Legge 130
# dating: 8120
罕夷曰：¶
「尨奇無常，¶
金玦不復。¶
雖復何為？¶
君有心矣。」¶

# src: ZUO Min 2.7.15 (660 B.C.); Ya2ng Bo2ju4n 271; Wa2ng Sho3uqia1n et al. 189; tr. Legge 130
# dating: 8120
先丹木曰：¶
「是服也，¶
狂夫阻之。¶
曰¶
『盡敵而反』，¶
敵可盡乎？¶
雖盡敵，¶
猶有內讒，¶
不如違之。」¶

# src: ZUO Min 2.7.16 (660 B.C.); Ya2ng Bo2ju4n 272; Wa2ng Sho3uqia1n et al. 189; tr. Legge 130
# dating: 8120
狐突欲行。¶
羊舌大夫曰：¶
「不可。¶
違命不孝，¶
棄事不忠。¶
雖知其寒，¶
惡不可取。¶
子其死之！」<pb:KR1e0001_tls_004-39a>¶

# src: ZUO Min 2.7.17 (660 B.C.); Ya2ng Bo2ju4n 272; Wa2ng Sho3uqia1n et al. 189; tr. Legge 130
# dating: 8120
大子將戰，¶
狐突諫曰：¶
「不可。¶
昔辛伯諗周桓公云：¶
『內寵並后，¶
外寵二政，¶
嬖子配適，¶
大都耦國，¶
亂之本也。』¶

# src: ZUO Min 2.7.18 (660 B.C.); Ya2ng Bo2ju4n 272; Wa2ng Sho3uqia1n et al. 189; tr. Legge 131
# dating: 8120
周公弗從，¶
故及於難。¶
今亂本成矣，¶
立可必乎？¶
孝而安民，¶
子其圖之！¶
與其危身
以速罪也。」<pb:KR1e0001_tls_004-40a>¶

# src: ZUO Min 2.8 (660 B.C.); Ya2ng Bo2ju4n 273; Wa2ng Sho3uqia1n et al. 192; tr. Legge 131
# dating: 8120
B4.2.8成風聞成季之繇，¶
乃事之，¶
而屬僖公焉，¶
故成季立之。<pb:KR1e0001_tls_004-41a>¶

# src: ZUO Min 2.9 (660 B.C.); Ya2ng Bo2ju4n 273; Wa2ng Sho3uqia1n et al. 192; tr. Legge 131
# dating: 8120
B4.2.9僖之元年，¶
齊桓公遷邢于夷儀。¶
二年，¶
封衛于楚丘。¶
邢遷如歸，¶
衛國忘亡。<pb:KR1e0001_tls_004-42a>¶

# src: ZUO Min 2.10 (660 B.C.); Ya2ng Bo2ju4n 273; Wa2ng Sho3uqia1n et al. 192; tr. Legge 131
# dating: 8120
B4.2.10衛文公大布之衣、¶
大帛之冠，¶
務材、訓農，¶
通商、惠工，¶
敬教、勸學，¶
授方、任能。¶
元年，¶
革車三十乘；¶
季年，¶
乃三百乘。

