# -*- mode: mandoku-view -*-
#+TITLE: 老子
#+DATE: 2016-08-10 10:15:31
#+PROPERTY: ID KR5c0057
#+PROPERTY: BASEEDITION tls
#+PROPERTY: JUAN 60
#+PROPERTY: CAT 1pre-han,哲學思想,道家

# src: LAO 61.1; tr. D.C. Lau 19i2: 89; here tr. Karlgren 1975
# dating: 8120
<pb:KR5c0057_tls_061-1a>¶
** 61 第六十一章

大邦者、¶
下流也，¶
天下之交，¶
天下之牝。¶
牝恒以靜勝牡，¶
以靜為下。¶
故大邦以下小邦，¶
則取小邦。¶
小邦以下大邦，¶
則取於大邦。¶
故或下以取，¶
或下而取。¶
故大邦者不過欲兼畜人，¶
小邦者不過欲入事人。¶
夫兩者各得其所欲，¶
則大者宜為下。

