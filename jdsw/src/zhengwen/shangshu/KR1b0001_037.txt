# -*- mode: mandoku-view -*-
#+TITLE: 尚書
#+DATE: 2016-08-10 10:16:41
#+PROPERTY: ID KR1b0001
#+PROPERTY: BASEEDITION tls
#+PROPERTY: JUAN 36
#+PROPERTY: CAT 1pre-han,經學典籍,書經類
<pb:KR1b0001_tls_037-1a>¶
** 37 《康誥》

成王既伐管叔蔡叔，¶
以殷餘民封康叔。¶
作《康誥》、¶
《酒誥》、《梓材》。

# src: SHU 29.1, tr. Karlgren 39
# dating: 3100
<pb:KR1b0001_tls_037-2a>¶
惟三月
哉生魄，¶
周公初基
作新大邑于東國洛，¶
四方民大和會。¶
侯、甸、¶男邦、采、衛，¶
百工播民
和，¶
見士于周。¶
周公咸勤，¶
乃洪大誥治。¶

# src: SHU 29.2, tr. Karlgren 39
# dating: 3100
王若曰：¶
「孟侯，朕其弟小子封。¶

# src: SHU 29.3, tr. Karlgren 39
# dating: 3100
惟乃丕顯考文王，¶
克明德慎罰，¶

# src: SHU 29.4, tr. Karlgren 39
# dating: 3100
不敢侮鰥寡，¶
庸庸，¶祗祗，¶威威，顯民。¶
用肇造我區夏
越我一二邦，以修
我西土，¶
惟時怙
冒，¶
聞于上帝，¶
帝休。¶

# src: SHU 29.4.2
# dating: 3100
天乃大命文王，¶
殪戎殷，¶
誕受厥命。¶
越厥邦厥民，惟時敘，¶
乃寡兄勗，¶
肆汝小子封
在茲東土。」¶

# src: SHU 29.5.1, tr. Karlgren 39
# dating: 3100
王曰：¶
「嗚呼！封。汝念哉！¶
今民將在祗遹乃文考，¶
紹聞衣德言。¶
往敷求于殷先哲王，¶
用保乂民。¶
汝丕遠惟商耇成人，¶
宅心知訓。¶

# src: SHU 29.5.2, tr. Karlgren 39
# dating: 3100
別求聞由古先哲王，¶
用康保民。¶
弘于天，¶
若德裕，乃身
不廢在王命。」¶

# src: SHU 13.6.1
# dating: 3100
王曰：¶
「嗚呼！小子封。¶
恫瘝乃身，敬哉！¶
天畏棐忱，¶
民情大可見。¶
小人難保，¶
往盡乃心，¶
無康好逸豫，¶
乃其乂民。¶

# src: SHU 29.6.2, tr. Karlgren 39
# dating: 3100
我聞曰：¶
『怨不在大，¶
亦不在小；¶
惠不惠，¶
懋不懋。』¶

# src: SHU 29.7
# dating: 3100
已！汝惟小子，¶
乃服，惟弘
王，¶應保殷民。¶
亦惟助王宅天命，¶
作新民。」¶

# src: SHU 29.8.1, tr. Karlgren 39
# dating: 3100
王曰：¶
「嗚呼！封。
敬明乃罰。¶
人有小罪
非眚，乃惟終，¶
自作不典；¶
式爾，¶
有厥罪小，¶
乃不可不殺。¶

# src: SHU 29.8.2, tr. Karlgren 39
# dating: 3100
乃有大罪
非終，乃惟眚災，¶
適爾
既道極厥辜，¶
時乃不可殺。」¶

# src: SHU 29.9, tr. Karlgren 39
# dating: 3100
王曰：¶
「嗚呼！封。
有敘時，¶
乃大明服，¶
惟民其勑
懋和。¶
若有疾，¶
惟民其畢棄咎。¶
若保赤子，¶
惟民其康乂。¶

# src: SHU 29.10, tr. Karlgren 39
# dating: 3100
非汝封刑人殺人，¶
無或刑人殺人。¶
非汝封，¶
又曰劓刖人，¶
無或劓刖人。」¶

# src: SHU 29.11, tr. Karlgren 39
# dating: 3100
王曰：¶
「外事，¶
汝陳時臬，司師，¶
茲殷罰有倫。」¶

# src: SHU 29.12, tr. Karlgren 39
# dating: 3100
又曰：¶
「要囚，¶
服念五六日，¶
至于旬時，¶
丕蔽要囚。」¶

# src: SHU 29.13, tr. Karlgren 39
# dating: 3100
王曰：¶
「汝陳時臬事，¶
罰蔽殷彝；¶
用其義刑義殺，¶
勿庸以次汝封。
乃汝盡遜，¶
曰時敘；¶
惟曰未有遜事。¶

# src: SHU 29.14, tr. Karlgren 39
# dating: 3100
已！汝惟小子，¶
未其有若汝封之心，¶
朕心朕德惟乃知。¶

# src: SHU 29.15, tr. Karlgren 39
# dating: 3100
凡民自得罪，¶
寇攘姦宄，¶
殺越人于貨，¶
暋不畏死，¶
罔弗憝。」¶

# src: SHU 29.17.1, tr. Karlgren 39
# dating: 3100
王曰：「封，¶
元惡大憝，¶
矧惟不孝不友。¶
子弗祗服厥父事，¶
大傷厥考心；¶
于父不能字厥子，¶
乃疾厥子。¶
于弟弗念天顯，¶
乃弗克恭厥兄；¶

# src: SHU 29.17.2, tr. Karlgren 39
# dating: 3100
兄亦不念鞠子哀，¶
大不友于弟。¶
惟弔茲，¶
不于我政人得罪，¶
天惟與我民彝大泯亂。¶
曰：
乃其速由文王作罰，¶
刑茲無赦。¶

# src: SHU 29.18, tr. Karlgren 39
# dating: 3100
不率大戛，¶
矧惟外庶子、訓人，¶
惟厥正人、¶
越小臣、諸節；¶
乃別播敷，
造民大譽；弗念弗庸，¶
瘝厥君。¶
時乃引惡，¶
惟朕憝。¶
已！
汝乃其速由茲義率殺。¶

# src: SHU 29.19, tr. Karlgren 39
# dating: 3100
亦惟君惟長，¶
不能厥家人，¶
越厥小臣外正。¶
惟威惟虐，¶
大放王命；¶
乃非德用乂。¶

# src: SHU 29.20, tr. Karlgren 39
# dating: 3100
汝亦罔不克敬典，¶
乃由裕民；¶
惟文王之敬忌，¶
乃裕民。¶
曰：¶
『我惟有及。』¶
則予一人以懌。」¶

# src: SHU 29.21, tr. Karlgren 39
# dating: 3100
王曰：¶
「封！爽惟民迪吉康。¶
我時其惟殷先哲王德，¶
用康乂民
作求。¶
矧今民罔迪不適，¶
不迪則罔政在厥邦。」¶

# src: SHU 29.22, tr. Karlgren 39
# dating: 3100
王曰：¶
「封，予惟不可不監，¶
告汝德之說于罰之行。¶
今惟民不靜，¶
未戾厥心，¶
迪屢未同；¶
爽惟天其罰殛我，¶
我其不怨。¶
惟厥罪無在大，¶
亦無在多，¶
矧曰其尚顯聞于天。」¶

# src: SHU 29.23, tr. Karlgren 39
# dating: 3100
王曰：¶
「嗚呼！封。敬哉！¶
無作怨，¶
勿用非謀非彝，¶
蔽時忱，¶
丕則敏德。¶
用康乃心，¶
顧乃德。¶
遠乃猷裕，¶
乃以民寧，¶
不汝瑕殄。」

# src: SHU 29.24
# dating: 3100
王曰：¶
「嗚呼！肆汝小子封。¶
惟命不于常；¶
汝念哉！¶
無我殄。享
明乃服命，¶
高乃聽，¶
用康乂民。」¶

# src: SHU 29.24
# dating: 3100
王若曰：¶
「往哉！封。
勿替敬典；¶
聽朕告汝，¶
乃以殷民世享。」

