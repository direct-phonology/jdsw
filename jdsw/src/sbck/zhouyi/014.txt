䷍(乾下/離上)大有元亨(不大通何由得大有/乎大有則必元亨矣)彖曰大¶
有柔得尊位大中而上下應之曰大有(處/尊)¶
(以柔居中以大體无二隂以分其應/上下應之靡所不納大有之義也)其德剛健而文明¶
應乎天而時行是以元亨(德應於天則行不失時/矣剛健不滯文明不犯)¶
(應天則大時行/无違是以元亨)象曰火在天上大有君子以遏¶
惡揚善順天休命(大有包容之象也故遏惡揚善/成物之美順夫天德休物之命)初¶
九无交害匪咎艱則无咎(以夫剛健爲大有之始不/能履中滿而不溢術斯以)¶
(往後害必至其欲/匪咎艱則无咎也)象曰大有初九无交害也九¶
二大車以載(任重而/不危)有攸往无咎(健不違中爲五所任/任重不危致逺不泥)¶
<pb:KR1a0006_SBCK_002-5a>¶
(故可以往/而无咎也)象曰大車以載積中不敗也九三¶
公用亨于天子小人弗克(處大有之時居下體之/極乗剛健之上而履得)¶
(其位與五同功威權之盛莫此過焉公用斯位/乃得通乎天子之道也小人不克害可待也)象曰公用¶
亨于天子小人害也九四匪其彭无咎(旣失/其位)¶
(而上近至尊之威下比分權之臣其爲懼也可謂危矣唯夫有/聖知者乃能免斯咎也三雖至盛五不可舎能辯斯数專心承)¶
(五常匪其旁則无/咎矣旁謂三也)象曰匪其彭无咎明辯晢也¶
(明猶/才也)六五厥孚交如威如吉(居尊以柔處大以中无/私於物上下應之信以)¶
(發志故其孚交如也夫不私於物物亦公焉不疑於物物亦/誠焉旣公且信何難何備不言而教行何爲而不威如爲大)¶
(有之主而不以/此道吉可得乎)象曰厥孚交如信以發志也威¶
如之吉易而无備也上九自天祐之吉无¶
<pb:KR1a0006_SBCK_002-5b>¶
不利(大有豐富之丗也處大有之上而不累於位志尚乎賢/者也餘爻皆乗剛而已獨乗柔順也五爲信德而巳履)¶
(焉履信之謂也雖不能體柔而以剛乗柔思順之義也居豐有/之丗而不以物累其心髙尚其志尚賢者也爻有三德盡夫助)¶
(道故繫/辭具焉)象曰大有上吉自天祐也¶