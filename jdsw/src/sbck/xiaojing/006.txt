庶人章第六¶
用天之道(春生夏長秋斂冬藏舉/事順時此用天道也)分地之利¶
(分別五土視其髙下各/盡所宜此分地利也)謹身節用以養父母¶
<pb:KR1f0002_SBCK_001-4b>¶
(身恭謹則逺恥辱用節省則免飢寒/公賦旣足則私養不闕○養羊尙反)此庶人¶
之孝也(庶人爲孝/唯此而巳)故自天子至於庶人孝無¶
終始而患不及者未之有也(始自天子終於/庶人尊卑雖殊)¶
(孝道同致而患不能及者未/之有也言無此理故曰未有)¶
