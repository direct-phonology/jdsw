士章第五¶
資於事父以事母而愛同資於事父以事君¶
而敬同(資取也言愛父與/母同敬父與君同)故母取其愛而君¶
取其敬兼之者父也(言事父兼/愛與敬也)故以孝事君¶
<pb:KR1f0002_SBCK_001-4a>¶
則忠(移事父孝以事/於君則爲忠矣)以敬事長則順(移事兄/敬以事)¶
(於長則/爲順矣)忠順不失以事其上然後能保其禄¶
位而守其祭祀(能盡忠順以事君長則/常安禄位永守祭祀)蓋士¶
之孝也詩云夙興夜寐無忝爾所生(忝辱也/所生謂)¶
(父母也義取早起夜寐無/辱其親也○忝吐簟反)¶
